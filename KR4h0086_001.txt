# -*- mode: mandoku-view; -*-
#+TITLE: 草堂雅集
#+DATE: 2015-08-25 00:35:39.620394
#+PROPERTY: ID KR4h0086
#+PROPERTY: BASEEDITION WYG    
#+PROPERTY: JUAN 卷一
<pb:KR4h0086_WYG_001-1a>¶
欽定四庫全書¶
　草堂雅集巻一¶
　　　　　　　　　　　　　元　顧瑛　編¶
　　陳基¶
　　字敬初台之臨海人明敏好學受知於晉卿黄先¶
　　生明春秋後以舉子業無益於學克志為古文詩¶
　　章同輩雖極力追之不能及名重于時游京師公¶
　　卿争與之交而其徳性慎重事親尤盡孝望而知¶
<pb:KR4h0086_WYG_001-1b>¶
　　其為君子也¶
　　王氏三世孝感詩¶
惟蜀嘉州有王氏在昔遭兵中流矢鏃入骨間創發髀¶
疾在翁身痛居子恨不捐軀代翁死焚香籲天誠有以¶
願減身年益翁齒天祚若翁旋病起他年翁子疽發背¶
十竅聚攻復大潰翁孫赴神神請帝背忽無疽子亡斃¶
孫獨何辜丁困窮一股不信瘝乃躬病莫出門憂患攻¶
絶粒待盡兒忡忡念昔異疾纏二翁天實為之哀厥衷¶
<pb:KR4h0086_WYG_001-2a>¶
我獨能忘報父終一兄三季情所鍾蒲伏致禱精誠通¶
歩履復故行若風君家孝感能如許我一聞之淚交下¶
孰則無兒孰無父王氏似孫孫似祖秦人棄恩如棄土¶
箕帚耰鋤尚堪數¶
　　僕甞夜夢從彦成飲彦成曰此荔枝漿也飲之令¶
　　人夀子能為我賦之當贈三百壺予因口占一詩¶
　　覺乃夢也及會玉山聞彦成釀酒果名荔枝漿白¶
　　以所夢不覺大笑¶
<pb:KR4h0086_WYG_001-2b>¶
涼州莫謾誇蒲萄中山枉說松為醪仙人自釀貞一酒¶
洞庭春色嗟徒勞璚漿滴盡生荔枝玉露瀉入黄金巵¶
一杯入口夀千嵗安用火棗并交梨不願青州覔從事¶
不願步兵為校尉但令喚鶴更呼鸞日日從君花下醉¶
　　寄蕭尊師¶
我昔山中尋紫芝道遇真人行若飛自言鍊骨有仙術¶
曽事神農為雨師一從别後三千嵗不住塵寰即方外¶
我昨題詩遺羡門為問真人定安在答云徃日隠東蒙¶
<pb:KR4h0086_WYG_001-3a>¶
上下風雨騎蒼龍只今賣藥居靈越来徃三吳弄明月¶
天上非無十二樓人間乃復愛滄洲時時跨鶴乗雲氣¶
歴覽無窮隘九州勞生苦為塵縁縛安得從之超廣漠¶
手折三株海上花去隨鸞鳳巢阿閣¶
　　寄姚子章¶
聞君又作錢塘客多在青樓少泉石佳人姓蘇名小小¶
占斷西湖好春色沙棠為舟桂為槳驚起鴛鴦飛兩兩¶
有時醉倒百花間不記六橋新月上行樂須當少壯時¶
<pb:KR4h0086_WYG_001-3b>¶
英雄自古皆堪悲歸来莫負張京兆鸚鵡牕間喚畫眉¶
　　偶成¶
武陵溪水碧灣灣窈窕幽期不可攀戴勝桑間飛自得¶
王睢洲上語相闗歌成桃葉臨流和采得蘋花帶月還¶
見說荔枝漿已熟不分涓滴到人間¶
南州五月尚兼衣白苧牕間未脫機青李来禽書不至¶
荔枝盧橘賦多違水晶簾箔圍晴晝艾納鑪薰逗夕霏¶
為問上都城裏客菖蒲花發幾時歸¶
<pb:KR4h0086_WYG_001-4a>¶
　　賦楊花¶
巷南巷北晝冥冥搖蕩春風未肯停薄命不禁巫峽雨¶
前身曽化楚江萍已於謝女詩中見更向劉郎曲裏聴¶
腸斷不堪回首處並人飛過短長亭¶
　　次錢伯行韻¶
五月東林水竹涼新荷葉小栁絲長且臨大令鵞羣帖¶
不戀尚書雞舌香楚客謾誇千樹橘杜陵共愛百花莊¶
滿天風露枇杷熟歸奉慈親取次甞¶
<pb:KR4h0086_WYG_001-4b>¶
　　次沈仲說韻¶
棟樹飛花雪打篷居人行樂四時同波涵大澤平如掌¶
雲割西山半入空金刹逺瞻樓閣壯畫船争載綺羅紅¶
如何越女承恩後不逐吳王住甬東¶
　　送李録判之饒州¶
閶門栁枝短君行不可緩贈君不折楊栁枝勸君飲此¶
金屈巵丈夫將身誓許國安用當歌傷别為青絲絡控¶
黄金勒逰宦鄱陽山水國何處春風最憶君琵琶洲上¶
<pb:KR4h0086_WYG_001-5a>¶
蘼蕪碧¶
　　送曹生侍親還琴川¶
愛此丹山五色毛綵衣初剪映仙桃奉親喜有銀絲鱠¶
贈别慙無金錯刀洲渚春深生杜若江湖波暖漲蒲萄¶
王褒擬奏賢臣頌肯學山人索價髙¶
　　山行¶
莫入山莫入谷車連連馬逐逐谷深無人山矗矗馬行¶
不前車躑躅平原五月莎草緑黄羊有羔牛有犢居人養¶
<pb:KR4h0086_WYG_001-5b>¶
老無失肉山行不如原上宿原上宿一枕清夢長明朝¶
我欲歸故鄉作書為謝右校王願君白首不相忘¶
　　送俞紹芳還京兼寄沃哷元常¶
翩翩南國佳公子犖犖髙懐不可羈相府蚤傳鸚鵡賦¶
儒林曽睹鳳凰儀賈生名為吳公重李白才因賀老知¶
賔主東南推具美雲龍上下喜相隨十年載筆依金馬¶
萬里乗軺訪武夷朝野欣逢起遺逸闗山寧復厭驅馳¶
嵇康懶惰真成癖阮籍疎狂只自悲親老每蒙朝士問¶
<pb:KR4h0086_WYG_001-6a>¶
塗窮那免世人嗤黄河西畔平如掌泰華雲間翠入眉¶
歸見燕山劉户部願將忠孝答明時¶
　　寄危太樸楊季子兼呈惟中學士¶
閣中危老近何如闕下楊生一字無未省何時度灤水¶
可能八月到燕都筆削已聞歸太史論思猶喜及洪儒¶
由来漢室文章盛只數班郎製作殊¶
　　次韻笠澤漁隠二首¶
隠君於此攬清華小築茅堂傍水涯蒲栁髙低迷曉岸¶
<pb:KR4h0086_WYG_001-6b>¶
鳬鷖来徃弄晴沙輞川别置王維業竹逕深通蔣詡家¶
復恐秋潮沒沙渚故安小艇當乗槎¶
目斷江湖欲盡頭放船曽作渼陂游接䍦倒著山公帽¶
紫綺時裁李白裘鮫室杼機風雨夜漁家燈火水雲秋¶
舊時賔客多星散誰寫江南宋玉愁¶
　　題笠澤福地¶
笠澤真人福地深杖藜秋日此幽尋波涵太乙星辰動¶
雲鎮蓬莱觀闕隂靈樹三花皆結玉丹砂五色總成金¶
<pb:KR4h0086_WYG_001-7a>¶
幔亭别有通仙路留與曽孫宴古今¶
　　織錦圖¶
佳人織錦深閨裏恨入東風淚痕紫三年辛苦織回文¶
化作鴛鴦戱秋水秋水悠悠人未歸鴛鴦兩兩弄晴暉¶
料應花發長安夜不見閨中腸斷時¶
　　次韻趙君季文贈杜寛吹觱篥吟¶
寒竹初裁蘆葉秋夜吹百花洲上樓千金縱有狐白裘¶
難買杜寛一藝優妙知音律同齊鄒薛家小童安敢侔¶
<pb:KR4h0086_WYG_001-7b>¶
江空月白爛不收㝠搜罔象悲陽侯哀泉嗚咽秦隴頭¶
何年變曲為涼州神工太古開黄牛驚浪出峽風颼飀¶
葉落秋隨渭水流渭水有盡情無休緜緜又若繭緒抽¶
要眇寧以智力求須臾水激龍騰湫熊羆夜咆魑魅愁¶
勸君不用皓齒謳側耳聴此消百憂寛也胡為此淹留¶
自今天上㕘鳴球飄然我欲歸帝丘仙人張樂烟霧浮¶
蒼龍為車挟翠虬千秋萬嵗遲子同遨遊¶
　　寄友人¶
<pb:KR4h0086_WYG_001-8a>¶
扁舟三月到江城疋馬先尋北郭生雨過小樓春寂寂¶
鳥啼脩竹曉嚶嚶家無黄耳傳鄉信門有蒼頭記客名¶
見說終南真可隠賸𢬵秋色為君清¶
　　寄匡山人¶
早春相見又經秋秋水迢迢阻汎舟每見玉山問消息¶
荔漿何日寄江樓¶
　　題曹將軍馬圖¶
神駒生長渥洼中一匹能令冀北空貌得真龍九重上¶
<pb:KR4h0086_WYG_001-8b>¶
將軍筆法老逾工¶
　　題葛仙翁移家圖¶
是處青山可鍊丹問君拔宅向何山縱令兒女恩情重¶
雞犬何心不肯還¶
　　再題葛仙翁移家圖¶
列仙之人其道無為超然物表游於希夷厚禄不足致¶
好爵不足縻所以許由辭堯不受禪巢父聞之猶為洗¶
耳河之湄奈何葛仙翁與世猶支離求為勾漏令所欲¶
<pb:KR4h0086_WYG_001-9a>¶
何卑㣲觀翁此行亦良苦妻子辛勤童婢飢翁知學仙¶
不學吏委以民社將安施仙家雖云足官府奈此人間¶
小黠并大癡君不見陶&KR0343;棄官歸故里又不見馬援謗¶
興由薏苡縱得丹砂亦不多誰信翁心澹如水雲門山¶
有靈藥歸去来山中樂牛羊任所之雞犬從人縛急將¶
印綬送還官變却姓名稱抱朴¶
　　奉和紅梅引¶
緘情脈脈待春来差勝苦寒時節開丞相圃中香寂寞¶
<pb:KR4h0086_WYG_001-9b>¶
水曹亭畔錦培堆致身合在黄金闕濁世紛紛妬髙潔¶
却施脂粉學時粧林下風神本清絶富貴西岡一夢醒¶
獨憐標格尚分明認桃辨杏相嘲詠徒費詩人衆口争¶
春風如酒醉入髓暈上氷肌赬不俚化工於物豈容私¶
暖在南枝真有幾和羮未說帝者師且先羣木占園池¶
他年擬結羅浮好託以女蘿如兔絲兩家臭味元相似¶
安用昆丘問玉巵¶
　　雪後見梅有懐¶
<pb:KR4h0086_WYG_001-10a>¶
華屋邉頭春信早梅花樹樹向南栽主人每愛凭䦨看¶
佳客從教著屐来風靜池塘鳴翠羽雪殘庭院見蒼苔¶
閒居未許安仁賦天上黄金正築臺¶
　　題杏花鬭鵲¶
爾鵲莫逐朝飛雉雙雌争雄俱鬭死爾鵲莫逐營巢燕¶
吳宫失火難相見飲啄不離碧山阿棲止還依嘉樹柯¶
王孫縱有黄金彈紅杏花間奈爾何¶
　　題昭陵六馬圖¶
<pb:KR4h0086_WYG_001-10b>¶
秦王六馬一何驍生死同心鄂與褒酣戰每將戈止日¶
並驅長使血生毛流傳弟子初名幹服事將軍老姓曹¶
貌得真龍九重上昭陵刻石世同髙¶
　　次韻武夷島梅花¶
一灣新月浸瑤天琪樹花開朶朶妍帝子乗風游小水¶
玉妃和露泣疎烟碧波夜濕清虚府緑渚春餘綽約仙¶
若遇羅浮煩問訊少將華髪感流年¶
　　　顧瑛詩曰緑波蕩漾鏡中天瓊樹春迴玉蕊妍¶
<pb:KR4h0086_WYG_001-11a>¶
　　　苔雨青青空落月溪雲漠漠不成烟臨風望斷¶
　　　緱山侣照影疑逢洛浦仙王母欲来青鳥下暗¶
　　　香如水夜如年¶
　　題匡山人所藏圖¶
千尺飛流落半空散為烟雨晝濛濛草堂留在匡廬曲¶
頭白歸来晻靄中¶
　　君住耶溪南¶
君住耶溪南我住耶溪北咫尺不知名采蓮始相識君¶
<pb:KR4h0086_WYG_001-11b>¶
愛蓮有花我愛蓮有實花實本同根君心勿相失¶
　　送君當逺涉¶
送君當逺涉蘭舟桂為檝君去不思家妾夢長相接采¶
蓮將遺君采花不采葉妾貌不如花君心不如妾¶
　　貞女慎行露¶
貞女慎行露君子戒履霜嵗暮懐百憂離居増慨慷方¶
舟豈無楫河水亦可杭臨流不能度佇立以徬徨¶
　　芙蓉洲¶
<pb:KR4h0086_WYG_001-12a>¶
草亭寂寂倚中洲風景依依舊日游江女蕩舟歌水調¶
溪翁結屋擬菟裘花迷島嶼紅雲暝香冷陂塘白露秋¶
莫向山陽吹短笛晚来沙鳥不禁愁¶
　　題柯博士墨竹¶
京洛緇塵染素衣故園清夢苦相思歸来無限江南意¶
寫作春風暮雨枝¶
　　題徽廟馬麟梅¶
内家春色少人知玉蕋氷蕤看轉宜說與宫中小兒女¶
<pb:KR4h0086_WYG_001-12b>¶
畫樓瓊琯莫輕吹¶
　　題趙翰林畫桃花馬¶
當時沙苑最權竒贈與吳興學士騎身上桃花千萬朶¶
為渠圖寫墨淋漓¶
　　題趙翰林唐馬¶
王孫昔侍金鑾殿親見天街進馬来貌得權竒大宛種¶
解教人世識龍媒¶
　　題管夫人竹¶
<pb:KR4h0086_WYG_001-13a>¶
綺牕春影緑婆娑夢作輕雲覆碧波日暮是誰調錦瑟¶
一江煙雨泣湘娥¶
　　題趙千里臨李思訓金碧山水¶
山上白雲朝暮生雜花流水總關情相思把筆題招隠¶
千尺長松獨鶴鳴¶
　　題朱澤民山水¶
東曹興逐秋風起長揖齊王歸故里託言鱸鱠與蓴羮¶
逺害全身良有以神交海上陶朱公遭世雖殊心則同¶
<pb:KR4h0086_WYG_001-13b>¶
讀書把釣松江尾仰看浮雲行太空八月嚴霜下喬木¶
萬里青㝠眇飛鵠為謝長安馬上郎世間何物為榮辱¶
　　題漁亭秋望圖¶
霜露洗空河漢濕西風蕭蕭江水潗緑洲孤亭小如笠¶
上有髙樹皆森立九疑青青愁欲泣翠華零落何人拾¶
寳瑟空彈鴻鴈斜蒼梧帝子不歸家¶
　　題白描湘靈鼓瑟圖¶
斑斑湘竹淚痕深望斷重華隔逺岑花落黄陵春水濶¶
<pb:KR4h0086_WYG_001-14a>¶
至今鼓瑟有遺音¶
　　題雙雉圖¶
馬蹄朝踏杜陵塵野雉飛来不避人况是太平㳺獵少¶
上陽風日自成春¶
　　題王元章梅¶
武陵溪上桃千樹亦有寒梅照水開一種春風標格在¶
太平恩澤為栽培¶
　　題從子倫畫風梅花鴨¶
<pb:KR4h0086_WYG_001-14b>¶
溪山風日兩相宜更著文禽汎緑漪自媿無才似山簡¶
為君題作習家池¶
　　題白描水仙¶
汗漫海上期嬋娟池中影麻姑殊未来相思月華冷¶
　　題二馬圖¶
一種權竒産渥洼暖風晴日過平沙尋常不敢施鞍鞁¶
知是君王白鼻騧¶
　　題洪崖居士出山圖¶
<pb:KR4h0086_WYG_001-15a>¶
張公不出山出山動千嵗時騎白驘子狂歌每佯醉悵¶
望王屋深緬焉起遐睇¶
　　和新安梅韻寫玉山後¶
月照山中梅蕋新暗香疎影兩相勻素衣不受緇塵染¶
同是祇園樹裏春¶
天然標格賦清新冷蕋疎枝不自勻久與梨花不同夢¶
何勞惆悵惜芳春¶
雪裏俄看一蕋新空花頃刻已俱勻不知色相皆虚幻¶
<pb:KR4h0086_WYG_001-15b>¶
那信優曇别有春¶
　　　玉山和張師䕫詩曰寳地生春玉蕋新苔烟如¶
　　　霧翠光勻山僧分得維摩供三素雲中别有春¶
　　題凌波飛盖¶
落落秦大夫皎皎漢臯女賦質新且殊託根乃一所願¶
結嵗寒心不憚風雪苦猶勝河漢間脉脉不得語¶
　　題緑隂亭¶
嘉樹䕃華屋空庭生晝涼端居宴冲穆餘響答滄浪月¶
<pb:KR4h0086_WYG_001-16a>¶
冷芙蓉帳雲深薜荔牆焚香坐深夕幽興似韋郎¶
　　題水仙¶
水蒼為佩玉為人素質娟娟不愛春終古關雎遺徳化¶
禮防游女漢江濵¶
　　題山居圖¶
曉出城南二里餘鳥啼花落暮春初杜陵韋曲山無數¶
何處林塘可卜居¶
　　題明雪牕蘭¶
<pb:KR4h0086_WYG_001-16b>¶
曾從北渚過君山更向黄陵廟下還帝子不歸芳草碧¶
鷓鴣啼處雨斑斑¶
　　題三白士女¶
長松百尺吹天風仙人憑虚離紫宫明月掛樹雲容容¶
褰衣獨憩流青瞳炯若秋水涵芙蓉𤣥霜未下珠露濃¶
桂樹偃蹇山巃嵸烟蘿空青深太古薜荔吹香雜蘭杜¶
渇飲石泉飢瓊蕋逍遙不比巫山女朝為行雲暮行雨¶
人間回首空塵土何如丹丘與𤣥圃珊然玉珮風泠泠¶
<pb:KR4h0086_WYG_001-17a>¶
羣仙夜誦蕊珠經紫金之冠朝玉京青幢絳節鳳凰笙¶
蓬莱弱水今淺清何當從之拾瑤英一徃不死三千齡¶
　　文殊寺髙閣¶
何年蘭若倚崔嵬觀閣連天罨畫開澤國魚龍霜後静¶
闗河鴻雁日邉回闌干迥遡虚空上嵗月深從浩刦来¶
自信平生愛登覽夕陽髙處重徘徊¶
　　重游文殊寺次錢伯行韻¶
野舟閒艤白鷗沙同訪文殊大士家滿地夕陽人散亂¶
<pb:KR4h0086_WYG_001-17b>¶
一天秋色雁横斜江楓冷墮蕭蕭葉山菊晴開細細花¶
嵗晚登髙重懐古轉驚兄弟隔天涯¶
　　鴻雁篇¶
鴻雁雙雙度雁門相呼相喚不離羣晝銜蘆荻防繒繳¶
夜宿闗河同夢魂稻粱既足江南濶秋水増波葉㣲脫¶
洞庭湖畔卧雲沙彭蠡磯頭弄烟月一朝無事忽相違¶
一向東飛一向西西飛渺渺秦山曲東去悠悠滄海湄¶
秦山滄海遙相望顧影徘徊各惆悵山有鼪鼯與網羅¶
<pb:KR4h0086_WYG_001-18a>¶
水有蛟鼉與風浪回頭却恨不同棲辛苦皆因獨自飛¶
不問天南與天北何時相見得同歸¶
　　寄錢伯行¶
小堂閴寂俯漁磯江月留人坐不歸半吐野梅疑索笑¶
並棲沙鳥忽驚飛孤煙隠隠團晴色修竹娟娟弄晚暉¶
不是錢郎期不至也應安樂戀庭闈¶
　　寄實喇卜伯温秘卿¶
君侯髙義重南金欲奉馳驅媿不任劉向傳經心獨苦¶
<pb:KR4h0086_WYG_001-18b>¶
馬遷載筆意何深朱幡未許分符出華髪懸知兩鬢侵¶
日日燕山有飛雁帛書都不寄江潯¶
　　遣懐¶
䇿杖江臯每獨行園林二月未聞鶯紅塵陌上應千尺¶
白髪春来又幾莖自分才疎甘屏迹久𢬵人棄任浮萍¶
漢庭亦有中常侍安得才如馬長卿¶
　　過袁静春先生墓¶
每讀遺文為悵然一盃今酹(闕/)河邉空餘𤣥晏先生宅¶
<pb:KR4h0086_WYG_001-19a>¶
不見山隂道士船日暮蛟龍歸近浦春深鷗鷺散平川¶
佳兒也復能傳業白首躬耕於墓田¶
　　寄衍上人¶
屏迹江湖懶曳裾縱觀物理愛逃虚清明已過百花盡¶
穀雨又逢三月初豈有拾遺躭句癖漫慚中散絶交書¶
只應為結廬山伴蓮社相從意有餘¶
　　次韻袁仲長竹堂感興¶
一曲桃源憶故人白頭詞客最傷春南柯已寤平生夢¶
<pb:KR4h0086_WYG_001-19b>¶
東海曽揚幾刼塵綺樹鶯花徒自好畫堂絲竹為誰陳¶
不須聞此空惆悵且看瑤姬舞繡茵¶
　　題雨竹¶
二月江南春雨深帝子不来勞我心所思只在涔陽浦¶
吹徹參差作鳳吟¶
　　横翠樓¶
虚樓直上面羣峯積翠氤氲一萬重晴散岩扃時隠豹¶
晝為雲氣或從龍寳花自落元無蒂天女空行不見蹤¶
<pb:KR4h0086_WYG_001-20a>¶
絶境世人應莫到漫聞烟際動疎鐘¶
　　題柯博士畫¶
丹丘仙子渺何之零落春風玉樹枝阿閣鳳凰無處宿¶
漫勞湘管月中吹¶
　　送危太樸四首兼簡金華黄先生蘭溪吳博士¶
海内聞名二十年班荆長記客幽燕天官載筆推良史¶
延閣談經列衆賢三月風花愁送别五湖春色好言旋¶
只縁鞍馬勞王事未許扁舟聴雨眠¶
<pb:KR4h0086_WYG_001-20b>¶
故人迢逓日邉来駐馬江亭訪草莱談笑豈惟能愈疾¶
歡娛兼肯共持盃李膺舟裏神仙侣郭隗臺中國士才¶
芳草萋萋天欲暮送君南浦思徘徊¶
壯懐犖犖負經綸匹馬翩翩走驛塵南國梅黄逢細雨¶
上林鶯老憶餘春名山盡擬搜𤣥秘滄海寧忘問隠淪¶
若著清朝耆舊傳金華遺得老成人¶
泰伯城中五日游懶騎官馬厭登舟步尋鄭老通宵語¶
坐愛黄山竟日留只把簡書詢故舊不將名姓答諸侯¶
<pb:KR4h0086_WYG_001-21a>¶
石榴花發縁江去應訪蘭溪一散愁¶
　　寄鄭山人¶
萬里江湖一羽毛相思終日阻波濤山光并入終南秀¶
月色偏依少室髙天禄圖書通白虎蓬莱宫殿湧金鼇¶
丈人不忝更生輩嵗晚寧辭讎校勞¶
　　安石榴一首寄鄭山人¶
江南朱夏石榴繁絳蕚紛披向日翻恩與荔枝登玉食¶
榮兼蒟醤入金門偶聞六實同根蒂遂託千房詫子孫¶
<pb:KR4h0086_WYG_001-21b>¶
為謝漢庭張奉使相如白首向文園¶
　　寄沃哷彦文¶
幕下惟君最少年青春相憶路緜緜已推宋玉能為賦¶
却笑揚雄尚草𤣥千里獨看吳渚月一書不寄楚江船¶
致身好在青雲上莫漫登樓學仲宣¶
　　次韻陳叔方見寄兼簡沈仲說二首¶
作客不自慰懐人如酒中雨深芳草碧春老落花紅自¶
笑嵇康懶誰悲阮籍窮知君情最重應念跡飄蓬¶
<pb:KR4h0086_WYG_001-22a>¶
把酒愁無賴看詩獨眼明性兼陶令達才共庾公清山¶
暖櫻桃發江春杜若生思君臨水上沙鳥亦忘情¶
　　次韻錢伯行飛雲樓小集懐王季野¶
為惜春光一半過如澠美酒汎金波共知此會情偏重¶
獨恨平生飲不多鼓瑟欲終仍緩節投壺纔罷即髙歌¶
却憐燕子樓中客蘇小橋邉奈樂何¶
　　賦朝采江上蘋送陳伯善(時伯善/新婚)¶
朝采江上蘋蘋生江水濶采之欲何為言贈新知别新¶
<pb:KR4h0086_WYG_001-22b>¶
知行奉親綵服照青春不因裁剪好安得著来新去去¶
辭南浦春波趁柔櫓還復念離居丁寧託鸚鵡珍重早¶
回舟蘋花不奈秋但令潮有信莫倚草忘憂¶
　　謝袁可立恵盧橘¶
風露離離餘萬顆故人逺致自題封幸分嘉實當朱夏¶
不負幽花款暮冬南國情多書漫答上林才薄賦難攻¶
獨憐此日庭闈裏甘㫖全勝荔子濃¶
　　寄朱元達¶
<pb:KR4h0086_WYG_001-23a>¶
扁舟西望渺無端萬頃波濤一釣竿杜若洲邉思謝朓¶
鱸魚江上憶張翰蒼山著雨情逾秀緑樹藏雲晚更團¶
乗興何時訪幽獨對眠江閣聴風湍¶
　　題張鍊師所藏畫梅¶
幻藥能招水月魂蓬莱宫殿集靈芬誰將處士明珠佩¶
獨贈仙人蕚緑君海國有香飄艾納洞天無夢化梨雲¶
春風想見瑤池會瀟灑真妃玉作羣¶
　　送華亭杜縣尉¶
<pb:KR4h0086_WYG_001-23b>¶
六月松江如早秋木蘭為楫沙棠舟南郡神仙来作尉¶
西都恩澤會封侯種栁暫隨陶令隠賦詩應共陸機游¶
送君鸂𪄠灘前路令我相思欲白頭¶
　　寄葛子熈楊季民(有序/)¶
　　　去年客京師與江西葛子熈楊季民飲于濟南¶
　　　張署令家以櫻桃薦酒時季民將赴灤陽屬予賦¶
　　　詩而子熈為之書予還江南一載而二子尚留¶
　　　京師張君亦未離太常感時撫事悵然興懐因¶
<pb:KR4h0086_WYG_001-24a>¶
　　　賦長句一首奉寄¶
去年京國櫻桃熟公子親沾薦廟餘色映金盤分處近¶
恩兼氷酪賜来初酒酣惜與楊生别詩罷叨從葛老書¶
今日江南春雨歇亂啼黄鳥正愁予¶
　　留别張熈載¶
短棹攜書又入郛臨流分杖重踟蹰形容自笑如樵客¶
行止誰令類賈胡緑渚風光回杜若白沙晴色上蘼蕪¶
期君一日誠千里莫負翩翩汗血駒¶
<pb:KR4h0086_WYG_001-24b>¶
　　寄申屠彦徳¶
春風浩無蹤緑遍江上草㳺子行未歸闗山一何杳白¶
日不可留朱顔豈長好按劒歌慷慨憂思結懐抱子桑¶
獨何為簞食常不飽展禽亦三黜中懐惟直道貧賤豈¶
足憂仁義乃為寳黄鵠棲崇丘嘉魚泳深藻所期乗風¶
波萬里終可保¶
　　次韻吳宗師生日感恩詩¶
化國真人慶日長五雲晴色映金堂草徴漢室芝房瑞¶
<pb:KR4h0086_WYG_001-25a>¶
露浥堯時寳甕漿桂觀燕居凌倒影行宫齋宿候朝陽¶
咏歌恩澤期天保傳到人間雨露香¶
　　簡鄭山人¶
國士文章海内傳丘園風雨故依然空聞太守延徐穉¶
猶喜諸生禮鄭𤣥官樹鶯啼初繫馬講堂雀下或銜鱣¶
廣文方築招賢館肯使先生老一氊¶
　　送庸田司寳惟善經歴¶
籍甚中朝彦翩然萬里情禮從蓮幕重詩到水曹清未¶
<pb:KR4h0086_WYG_001-25b>¶
雪辭吳會先春入薊城殷勤黄閣老能不問蒼生¶
　　送姚子章調浙東帥府令史兼簡楊大中録判¶
昭代眷東國土壤際窮髪開閫涖四明元帥秉節鉞所¶
敦在詩書車馬時簡閱内以撫蒸黎外以綏頑黠辟置¶
幕府下詎可非俊傑姚君古遺直豈肯事乾沒侯藩樹¶
風聲漕府淹嵗月簡拔實至公一洒時論觖丈夫志卓¶
犖誰能受羈紲但念儒冠㣲彌縫乃無闕祖道城東門¶
君馬行已秣飲酒不盡歡贈言答敢輟野水汎勾呉¶
<pb:KR4h0086_WYG_001-26a>¶
名山滿甌粤相望各異鄉春漲溟海濶有懐楊功曹為¶
政已英發君行當見之為我道離别¶
　　送庸田劉運使赴閩¶
三年溝洫敢論功恩與鹹臺禮數崇水部有詩皆似錦¶
使君無馬不為驄勝游不憚三山逺薄賦欣逢四海同¶
甞罷㯽榔有餘味佳人休說荔枝紅¶
劉向平生經濟才獨違鵷鷺久徘徊鶴書又赴鹹臺去¶
虎節還從水部来路入七閩連百粤心依五嶺望三台¶
<pb:KR4h0086_WYG_001-26b>¶
遙知别後書堪寄春近南雲有雁回¶
　　次韻叔方寄沈仲說¶
公子新成江上宅更依西渚結幽亭時清墟里還無警¶
月黒柴扉不用扄流水暗和琴瑟響好山濃入畫圖青¶
故人白雪歌難和孺子滄浪曲自聴每厭狂夫談酒譜¶
還從處士授茶經庭前賸折忘憂草不負君家玉膽瓶¶
　　八月十三夜汎姚城江二首¶
畫船撾鼓唱回波皓齒青蛾不用歌好月愛看輪未滿¶
<pb:KR4h0086_WYG_001-27a>¶
清秋莫問夜如何明將織女機絲動寒恐姮娥白髪多¶
天上清光應更足羽衣安得共婆娑¶
何年江水出姚城轉覺東南地勢傾彩月夜當河漢動¶
客星秋入斗牛明一波不起魚龍静百穀初登海宇清¶
生喜太平身少壯浩歌學楫豈無情¶
　　次韻答張庸¶
我行四方今始歸回視所歴皆堪悲闗路﨑嶇望無極¶
精魄摧喪難為持前瞻平陸若可取振轡頃刻俄已非¶
<pb:KR4h0086_WYG_001-27b>¶
嗟哉㣲命犯重險念此憂患何當違峥嶸亂石無改轍¶
况復霜露沾裳衣天寒日暮豺虎呼山空木葉猩鼯飢¶
長安薪米如桂玉環堵蕭然抱羇獨平地波濤劇艱阻¶
豈但長溪與深谷雖無良田負東郭賴有詩書貧可讀¶
平生志願在温飽胡不還家共燈燭驅車不返竟何為¶
妻子山中向天哭王侯第宅與雲齊五陵衣馬皆輕肥¶
富貴由来歸世胄安用經術研精㣲故人張生非碌碌¶
投我長謠兼短曲才華如此年尚少一掃能令千兔秃¶
<pb:KR4h0086_WYG_001-28a>¶
憂来為我發浩歌張生張生奈爾何人間岐路何其多¶
　　次家兄之湖州兼簡同府判沃哷叔敬教授¶
結髪相從讀父書故園茅屋總荒蕪漫嗟橐筆依公府¶
終勝雕蟲作陋儒菽水粗能為母具菜羮猶可備兒需¶
殷勤好去酬知己莫待秋霜上鬢鬚¶
異鄉兄弟那堪别况是江空嵗晚時薄禄重為慈母計¶
綈袍深戀故人知緑波亭下鷗盟近碧浪湖頭雁影遲¶
為謝郡中賢判府此行應不負驅馳¶
<pb:KR4h0086_WYG_001-28b>¶
安定先生足典刑金源文學播芳馨己承博士尊三傳¶
更飭諸生授五經馬氏有兄眉最白阮家諸老眼偏青¶
水精宫裏神仙府為借清風送鶴翎¶
　　西墅¶
西墅幽期每自知晚来無物不宜詩白蘋㸃綴秋波逺¶
紅樹留連落照遲親老正當貧賤日身輕深荷聖明時¶
可能便把投竿手来問漁翁覔釣絲¶
　　簡陳子貞¶
<pb:KR4h0086_WYG_001-29a>¶
丞相流風久未泯丈人才力老逾新周南每恨留司馬¶
谷口誰能問子真九月風霜蟲亂蟄五湖煙水雁来賔¶
相逢莫漫嗟遲暮欲把遺經究獲麟¶
　　次韻錢伯行中秋翫月¶
桂影婆娑白兔閒九霄風露滿江山斗牛直上天常近¶
河漢西流夜莫攀織女機絲清淺際姮娥宫殿有無間¶
坐看博望乘槎處安得相從萬里還¶
臺觀參差近廣寒金莖承露玉為盤誰知天上中秋月¶
<pb:KR4h0086_WYG_001-29b>¶
却向人間獨夜看此夕屢驚烏鵲夢當時羞著鵕䴊冠¶
可憐牛渚磯頭客不遇將軍興亦寛¶
　　聴寧上人彈琴¶
忽忽嵗將晏鬱鬱不自聊况兹霜露集驚飇振寒條之¶
子從何来攜琴過蘅茆為我理素曲五音紛以調莊聴¶
斂手坐幽憂為之消鸞鳳戯雲中餘音相與飄别鶴警¶
宵露衆葩恱春朝婉麗不可極忽復變蕭寥清風散六¶
合白日耀層霄流水一何深泰山一何髙聘魯慨觀樂¶
<pb:KR4h0086_WYG_001-30a>¶
適齊感聞韶疇知今日樂俯仰千載遙寤言欲報之媿¶
乏英璚瑤¶
　　秋日過杞菊别業二首¶
扁舟逺赴故人期出郭東行慰所思甪里兒孫猶種菊¶
&KR1793;川賔客搃能詩尊前醉舞攜如意花下狂歌倒接䍦¶
欲訪汾湖髙士宅隔江煙樹晚參差¶
曽是吳松江上客片帆今日重来過未從地主求田舎¶
先問溪翁覔釣蓑霜露滿洲丹橘熟烟波維艇白蘋多¶
<pb:KR4h0086_WYG_001-30b>¶
臨流為洗煩囂耳一聴滄浪孺子歌¶
　　雲文閣為鄆伯常賦¶
公子愛修潔宴坐焚椒蘭朱火生清煙絪緼升博山矞¶
雲成五色佳麗不可殫忽然為芝盖輪囷殊未䦨輕風¶
散紛郁流芳花竹間曲户春窈窕綺疏日闌珊霏霏縈¶
舞袖歡樂有餘閒¶
　　夜坐懐二君子¶
良夜殊未央明星一何爛懐人阻層城邈若河與漢棲¶
<pb:KR4h0086_WYG_001-31a>¶
鵲驚露叢落葉依井榦據梧不成彈惻惻空嗟歎¶
　　許具瞻之官武義¶
江水蕩蘭舟青山入畫樓邑人迎令尹還似魯中牟風¶
水三年别兩地同明月不寄越西書令人生白髪莫訪¶
赤松家休栽滿縣花甘棠如可䕶留與邑中誇¶
　　題幽竹萱草圖(為陳元/禮作)¶
報妾平安信知君逺戍身好花難作佩留慰北堂親¶
　　題鉤勒竹¶
<pb:KR4h0086_WYG_001-31b>¶
素節亭亭不可移珊瑚為榦玉為枝髙堂嵗晚看圖畫¶
彷彿清風見伯時¶
　　元夕¶
畫堂燒燭照初晴緩節安歌間玉筝火棗種成𤣥圃樹¶
芙蓉開滿化人城香飄洞府春迢逓月轉銀河夜淺清¶
腸斷一聲金縷曲佳人疑是許飛瓊¶
　　送韓與玉北上兼呈張先生仲舉¶
總角曽為同舎生春風玉樹照人清闗西早事張夫子¶
<pb:KR4h0086_WYG_001-32a>¶
洛下争迎陸士衡草入瀛洲春漸緑日臨鳷鵲雪初晴¶
漢家文物西都盛獨有甘泉賦未成¶
南國髙人有俊才青春獻賦上蓬莱飄零不飲新豐酒¶
慷慨還登郭隗臺太液恩波春瀲灔五陵佳氣日崔嵬¶
北門供奉如相見好寄平安兩字来¶
　　送韓執中同韓與玉北上¶
春光三月滿神州公子翩翩逐俊游江漢不傳王粲賦¶
闗河同汎李膺舟玉城迢逓將烟繞金水縈紆並日流¶
<pb:KR4h0086_WYG_001-32b>¶
搃是少年同舎客驪駒一曲迥添愁¶
　　題四明悟真觀蕭爽軒(白玉蟾/甞留題)¶
蕭爽東南福地開五雲樓觀鬱雀嵬逸人或佩蒼龍下¶
王母時乗紫氣来山色巃嵸開菡萏地靈歘吸領蓬莱¶
𤣥都壇上題詩客浩刦朝元獨未回¶
　　寄王可矩尚書¶
生逢堯舜坐明堂身佐䕫龍入廟廊每以經綸禆衮職¶
豈惟文采動鵷行人来洛下無書寄春到池南有雁翔¶
<pb:KR4h0086_WYG_001-33a>¶
早晚定趨青瑣闥從容能不問滄浪¶
　　寄沃哷元常御史¶
布衣夙忝故人知痛飲狂歌不復疑白日看趨天禄閣¶
青春催入鳳凰池三年江漢悲游子萬里闗河眇夢思¶
早報綉衣行郡邑為騎驄馬慰棲遲¶
　　次韻錢伯行江上春暮¶
太湖之水近當門荇葉芹芽暖正繁不問主人還看竹¶
每逢鄰叟為開尊燕歸王謝江邉宅犬吠朱陳栁外村¶
<pb:KR4h0086_WYG_001-33b>¶
步屧春風歸去晚野童篝火候籬根¶
澤國今年春雨多閉門春盡惜蹉跎雲飛越嶺無書至¶
花落吳宫有雁過自笑塞翁猶失馬誰因内史誤烹鵞¶
裁成白苧無人聴悵立東風獨浩歌¶
　　送鴻山楊士可赴嵊縣巡檢¶
公子翩翩去莫留好山無數剡溪頭清時不共伯鸞隠¶
暇日還從安道游花底蕩舟歌越女尊前把酒看吳鉤¶
臨風聴徹黄金縷折贈一枝安石榴¶
<pb:KR4h0086_WYG_001-34a>¶
　　送范徳輝赴縉雲教諭兼簡髙則誠¶
不逐扁舟汎五湖一官迢逓縉雲墟遺民世守軒轅鼎¶
博士家傳魏國書夜月定聞隣縣鶴秋風莫憶故鄉魚¶
到州為謝髙書記日日相思賦索居¶
　　題富鍊師仙山訪隠圖¶
客有子㣲子學道居松陵身卧雪灘曲心將秋月明太¶
湖烟水催揚舲去訪隠者尋仙靈桃花之源浪得名何¶
如入海窺蓬瀛蓬瀛樓觀何嵯峨縹渺金碧之空青扶¶
<pb:KR4h0086_WYG_001-34b>¶
桑東枝掛白日巨鼇不動波濤平仙人王子喬乗風下¶
青㝠要君與君語欣然若平生飲君以沆瀣之㣲液贈¶
君以琬琰之華英授君長生不死之奥㫖保君神明愈¶
久而清澄丹丘羽客遙相迎足籋浮雲同上征蒼龍為¶
車翠羽旍風伯前驅玉女仍直排閶闔朝紫清天上差¶
樂人間苦君獨胡為思下土林屋深通水晶府勅制羣¶
龍主晴雨指麾豐隆使擊鼓飛亷揚舲馮夷舞馮夷舞¶
樂未央昔年徃游今故鄉堯舜無為四海康千秋萬嵗¶
<pb:KR4h0086_WYG_001-35a>¶
下有巢許長徜徉¶
　　黄雀行¶
黄雀何飛飛雄鳴呼雌野草低暮歸莫向空城棲空城¶
挾彈多小兒朝飛莫傍東家屋東家鷙鳥食爾肉不信¶
但看梁上燕昨日養雛今不見不信更看桑間雉錦翼¶
䙰褷爪中死東家公子非少恩彼鷙不仁誰敢嗔吁嗟¶
爾生亦甚㣲彼鷙不仁謹避之¶
　　慈烏曲(有序/)¶
<pb:KR4h0086_WYG_001-35b>¶
　　　至正十年夏四月詔賜髙年帛吳興沈右以純¶
　　　孝稱而其祖母夫人嵗九十前後被賜者三而恩¶
　　　有加君子既感國家忠厚之澤洽於天下又美¶
　　　君之孝樂其親之夀而榮其賜之侈也盖觀感¶
　　　而有歆慕羨艶之心焉於是天台陳基為賦慈¶
　　　烏曲以歌之其辭曰¶
慈烏尾畢逋朝夕且呼哺爾雛今日慈烏一何樂飛向¶
樹頭兼屋角飛去飛来鳴且啄門前忽有吏言致篚與¶
<pb:KR4h0086_WYG_001-36a>¶
筐中有兩束帛爛爛生天光孫也出見吏再拜陞母堂¶
祖母康强年九十受帛拜天仰天立太平恩澤髙年及¶
歡樂盈門動鄉邑殷勤裁剪製為衣長短於身無不宜¶
母著衣孫起舜日日見烏来返哺萬嵗千秋荷明主¶
　　送李彦章¶
青絲絡馬頭游宦古蘇州蘇州城東萬斛舟前年運粟¶
直沽口送别江亭折楊栁承恩頭插上陽花錫宴尊傾¶
光禄酒江上今年楊栁黄辟書千里有輝光勇騎閫外¶
<pb:KR4h0086_WYG_001-36b>¶
將軍馬飽食閩中荔子漿閩中女兒歌白苧把酒勸君¶
為君舞將軍好文不好武自古閩中稱樂土¶
　　空明山人歌¶
丹丘子空明生結髪為吏干公卿懸河之辨從復衡法¶
家之書刑與名少年騎馬入公府白首尋真歸赤城赤¶
城仙人下青㝠手捧寳籙遙相迎虚皇敕住委羽洞服¶
事劉郎為弟兄劉郎乗風朝紫清雲為旗兮霓為旌盡¶
留璚田教種玉約以不死三千齡三千齡在何許来徃¶
<pb:KR4h0086_WYG_001-37a>¶
東吳復西楚看成珠樹著三花笞鳳鞭鸞却輕舉¶
　　玉簫引¶
金華仙人周子竒能吹三十六琯之參差疏音間節傳¶
自女媧氏上引浮丘公下接王子晉来徃伊水之濵雒¶
水湄緱氏山頭輕作别二子不知何所之空留子竒子¶
與世同遨嬉歔商歙羽雜宫徴龍吟鳳噭能使鬼神上¶
下莫得窺端倪昔年西王母翩翩會瑤池親遣侍女董¶
雙成學得妙曲崑丘歸至今縹緲十二之玉樓餘音長¶
<pb:KR4h0086_WYG_001-37b>¶
繞蟠桃琪樹枝請君休汗漫我欲與爾期若非鈞天即¶
洞庭仰參軒轅帝俯友虞廷䕫後天而老不死長追隨¶
周子竒此曲莫向人間吹¶
　　次韻鄭山人謝沈存齋贈㯽榔木拄杖歌一首¶
海南山青海波緑秀氣盡鍾嘉草木㯽榔刻杖世罕見¶
堅潤不數崑山玉沈君乃吾友鄭老真吾師沈君贈此¶
不愛惜老子曳之行賦詩七尺之軀既貧且病足晚得¶
此杖差勝桂林之一枝出門頓增百倍力入海欲踏金¶
<pb:KR4h0086_WYG_001-38a>¶
鼇脊又欲逐日窮西極翩然却去謁祝融正值㯽榔秋¶
有實剖而食之狀如火齊赤蠻烟毒霧不敢侵底用丹¶
砂駐顔色擇地而行坎則息深山大谷俱躋攀此杖鏗¶
然爪甲間山鬼見之莫敢奪泣淚化為妖血殷㯽榔杖¶
出南海安得進之於冡宰扶顛持危功用在空令此老¶
杖于鄉上下古今千百載¶
　　烏夜啼引為泰州趙子威使君賦(有序/)¶
　　　閩人王㽘字季境為淮東帥府奏差被誣繫揚¶
<pb:KR4h0086_WYG_001-38b>¶
　　　州録事司獄時趙公為泰州以亷能稱部使者¶
　　　移其獄使讞之遂乃反寃¶
烏夜啼在庭樹烏啼啞啞天欲曙阿兒被誣身繫獄盡¶
室煩寃受荼毒烏啼胡為繞吾屋下堂喚婦起聴烏忽¶
喜淮南兒有書書中報道兒罪脫此樂欣欣天下無兒¶
歸拜母為母說泰州使君當世傑執法霜臺舊司臬明¶
如青天皎如月寃獄平反解縲絏已死復生誣得雪海¶
可枯山可裂使君之徳不可滅烏啼愛我庭樹枝我愛¶
<pb:KR4h0086_WYG_001-39a>¶
使君君不知使君歸朝奉天子日日聴烏為君喜¶
　　白雁操(有序/)¶
　　　梁君出獵其臣公孫襲善其君之聴其言而作¶
有羣白雁王其弋諸蠢彼行者王其釋諸匪伊是釋惟¶
王之徳王徳伊何曰宋景公一言之善上格帝衷人獵¶
得獸於言何有王獵得言王千萬年¶
　　鴻鵠操(有序/)¶
　　　晉平公浮於西河感船人固桑好士之言而作¶
<pb:KR4h0086_WYG_001-39b>¶
鴻鵠于飛以翮非毳君子好士宜别其類鵠飛冲天其¶
有以夫美哉山河守以士夫孰謂彼夫言有㫖夫¶
　　送王本初縣尹赴鄆城兼簡磁州本中使君¶
憶昔至正初北㳺客京師辱交伯仲間日夕相追隨磊¶
落青雲器聨翩丹鳳姿媿無髙山調酬君白雪辭俯仰¶
八九年南歸滄海涯竊聞霜臺上風猷肅綱維允矣伯¶
氏賢克當明主知仲氏貳安陸重為人所推中朝名公¶
後復始非君誰前年復至京伯也官於磁治州如室家¶
<pb:KR4h0086_WYG_001-40a>¶
撫民若嬰兒靈草毓三秀瑞麥生兩岐伯也置不言獨¶
詠豐年詩凜凜君子風不啻先公為政成報天子寵錫¶
有光輝人言古循吏龔黄邈難追孰知忠厚化昔聞今¶
見之仲也復為邑鄆城鬱巍巍朝廷重守宰簡書有程¶
期一門雙南金共下白玉墀又如兩騏驥為主効驅馳¶
河水昔横濫生人四流移桑間為寇攘觸罪姦有司坐¶
令齊魯俗探丸盈交逵今君寄民社所念當在兹願試¶
父兄術為民療瘡痍君服亦已華君佩何陸離朝發江¶
<pb:KR4h0086_WYG_001-40b>¶
之滸暮宿河之湄行當見伯氏為我道暌違¶
　¶
　¶
　¶
　¶
　¶
　¶
　草堂雅集巻一¶
