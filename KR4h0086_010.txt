# -*- mode: mandoku-view; -*-
#+TITLE: 草堂雅集
#+DATE: 2015-08-25 00:35:39.829705
#+PROPERTY: ID KR4h0086
#+PROPERTY: BASEEDITION WYG    
#+PROPERTY: JUAN 卷十
<pb:KR4h0086_WYG_010-1a>¶
欽定四庫全書¶
　草堂雅集巻十¶
　　　　　　　　　　　　　元　顧瑛　編¶
　　姚文奐¶
　　字子章崑山人聰敏好學過目即成誦博涉經史¶
　　搢紳先生咸加推重辟浙東帥閫掾雖公事旁午¶
　　不廢吟咏把酒論詩意氣豁如每過予草堂必有¶
　　新作故所錄尤多家有書聲齋野航亭自號婁東¶
<pb:KR4h0086_WYG_010-1b>¶
　　生云¶
　　題髙宗詩意便面¶
畫裏山河尺五天傷心莫說靖康年迢迢古木連雲色¶
何處思陵起暮烟¶
　　題章氏園亭七首¶
　　　種徳堂¶
春風堂下流芳地種穀何如種徳宜㑹見青青雙玉樹¶
百年無數長孫枝¶
<pb:KR4h0086_WYG_010-2a>¶
　　　水心亭¶
卜築中流便翼然牕開面面見清泉㣲風澹沲生文采¶
如坐米家書畫船¶
　　　壺中堂¶
身在蓬瀛亦醉鄉清氷出壑置髙堂誰知天上風雲闕¶
不似人間日月長¶
　　　江山清氣亭¶
卜宅龍江第一灣天開突兀見南山琴書(闕/)¶
<pb:KR4h0086_WYG_010-2b>¶
閒看漁樵自往還¶
　　　明逺樓¶
水光山色照簾櫳極目秋毫迥碧空身世凌空欲飛動¶
何人(闕/)　付長風¶
　　　(闕/)　亭¶
(闕/)　亭下花如錦野蝶山蜂總不知獨把一杯芳晝永¶
美人(闕/)我唱楊枝¶
　　　晚香亭¶
<pb:KR4h0086_WYG_010-3a>¶
百花開盡菊盈枝三逕歸来酒滿巵老圃秋容清馥馥¶
西亭宜客賦新詩¶
　　書聲齋即事¶
書聲齋底有新凉行李挑詩上夜航月色滿襟隨我去¶
秋花如玉為誰香十年客路知今日百里胥門尚故鄉¶
朝野太平沾寸禄不愁白首未為郎¶
　　題馮文仲畫秋亭埜望¶
黄葉蕭蕭聲似雨西風夜作離人語秋亭野色滿江南¶
<pb:KR4h0086_WYG_010-3b>¶
誰搗𤣥霜千萬杵¶
　　送人之江東典史¶
海上潮生書畫船秋風此别遂三年青山近郭客攜酒¶
綠水小橋人採蓮笑我閒居隨造物看君髙步似神仙¶
江東故舊還相問白雪新来欲滿顚¶
　　月伯明講經與玉山各賦二絶以寄¶
玉笛飛空過洞庭西山不改舊時青短長橋下風雨夜¶
知是老龍来聽經¶
<pb:KR4h0086_WYG_010-4a>¶
月(闕/)影散閻浮樹風送將開智慧花(闕/)約清秋(闕/)¶
　　　　列毘闍¶
　　　玉山賦詩曰纖月㣲㣲轉石牀紺宫秋夜著新¶
　　　凉雨花不許一塵染吹作滿天風露香又詩曰¶
　　　江納潮音秋浩浩空涵月色夜冥冥香隨花雨¶
　　　天分供光發寳珠龍聽經(時月伯明住/崑山報本寺)¶
　　西園分韻得何字¶
秋日西園萃森爽乗閒領客逕相過洑池新水浮皋陸¶
<pb:KR4h0086_WYG_010-4b>¶
石(闕/)　華(闕/)幔坡自笑謬稱三語掾誰能更作五噫歌¶
晚来幽思政傾倒跋馬且歸愁奈何¶
　　来鶴亭得飛字韻¶
挹(闕/)来鶴亭主人闓竹扉鶴来為客舞𤣥裳縞其衣客¶
起為鶴歌相與澹忘機况兹暮春候㣲風蕩晴暉摘花¶
散(闕/)　飲芳而食菲古香襟龍麝新茗試槍旂真樂足¶
清賞(闕/)　　𤣥㣲作者紀七人分題詠而歸明朝當復¶
来故恐(闕/)紅稀為君引横玉再奏鶴南飛¶
<pb:KR4h0086_WYG_010-5a>¶
　　書聲齋鬮韻得長字¶
昔我去西齋含悽逐飄蕩今我歸西齋觸情集遐想氣¶
節忽變遷宇宙一俯仰我書時復讀我琴久絶響凱風¶
自南来户庭颯以爽搔首佇良朋於焉共清賞懽將酒¶
洽浹愁借酒滌盪慨彼岐路人行行屐幾緉豈不念厥¶
初胡為紲塵鞅永懐柴桑翁庶其觸類長¶
　　題熊松雲畫茅山秋色圖¶
(闕/)　先生傳茅仙(闕/)　　　　何年山青雲白秋如畫¶
<pb:KR4h0086_WYG_010-5b>¶
此(闕/)　　第八天¶
　　茅山¶
山雲䕶芝田山雨清菌閣中有學仙人吹簫待鸞鶴¶
　　呉仲圭畫折枝竹¶
鳳去梁王宅苔荒習氏池阿誰春雨裏見得翠蛾眉¶
　　婁東園分韻得四字¶
至正八年夏六月日踰四故人海上来朋游若雲萃置¶
酒婁東園清隂障囂滓譚鋒落秋霜炎飈變凉思盤飱¶
<pb:KR4h0086_WYG_010-6a>¶
襟果蔬令舉飛觴至豈無絲與竹相與樂文字西亭及¶
野航于焉得晚涖新題到畫壁草木亦葱翠浮生一萍¶
流驩㑹良未易載歌秋水篇周還緩歸轡¶
　　招飲¶
髙君自家㑹招此真率賓昔人酒令圖一行當一新少¶
焉日卓午飛馬秋風塵國色明皓齒天香隨舞裀秪愁¶
草茅士形穢珠玉濱¶
　　題張戡痩馬圖¶
<pb:KR4h0086_WYG_010-6b>¶
稜稜出神骨翼翼照龍光顧影時思戰長鳴勢欲驤征¶
鞍(闕/)兒女逺道負餱糧歸到龍沙日秋風苜蓿長¶
　　題岳王墓¶
旌忠函骨北山根一過西湖一斷魂獨掃金人歸朔漠¶
長驅鐵馬到中原奸邪百代空遺臭父子終天尚雪寃¶
墓木屯隂森戰㦸蕭蕭風雨泣黄昏¶
　　秋日讌古塘蘭若分韻得入字¶
秋日上闌干秋風下原隰萍流三十年豈不念鄉邑歸¶
<pb:KR4h0086_WYG_010-7a>¶
来南山下故壟謀稍葺一錫借招提松光照書籍(闕/)¶
有(闕/)　良朋偶雲集解襟納新凉開樽攬芳裛起處適¶
自如獻酬不拜揖于時發清豪分韻紀雅什樂哉固無¶
涯所貴相講習西林趣鳴禽翳翳景將入¶
　　次韻¶
索居郭外景蕭疎况是秋風落木初少出不知今日事¶
老来猶讀古人書題詩逺寄何煩爾載酒相過尚憶渠¶
見說汾陽多貴客問君誰是馬相如¶
<pb:KR4h0086_WYG_010-7b>¶
　　題虞瑞巖描水仙花¶
離思如雲賦洛神花容婀娜玉生春凌波襪冷香魂逺¶
環珮珊珊月色新¶
　　題書扇圖¶
蘭亭墨本摩挲盡老我愁書咄咄空一自蕺山題扇後¶
千年誰復寄清風¶
　　題西園雅集圖¶
宋家全盛日戚里肅髙風四海才華萃西園爽氣濃衣¶
<pb:KR4h0086_WYG_010-8a>¶
冠名教異興趣一時同雅好隨賓客風流是主翁珍藏¶
出古物能事競新功離席髙譚永行厨異味重臺池迷¶
逺近杖屨任西東竹色仍多碧蕉花也自紅文章闗世¶
道富貴感秋蓬良㑹難為數清驩未易窮蘭亭修褉事¶
金谷綺羅叢囘首俱陳跡君看圖畫中¶
　　題畫雞冠花¶
何處一聲天下白霜華晚拂絳雲冠五陵鬬罷歸来後¶
獨立秋亭血未乾¶
<pb:KR4h0086_WYG_010-8b>¶
　　題倪元鎮雲林圖¶
昔從雲林游靈光散霞外迴薄萬古情逍遙五噫態臨¶
流以濯纓息隂為解帶浩歌激清商參差動天籟¶
　　和韻¶
天清望不極逸興晚来多新月弦初上秋華酒半&KR0755;水¶
光搖玉麈山色舞金鵞坐久衣裳冷移舟向磵阿¶
　　竹枝詞¶
儂家只在斷橋邊勸郎切莫下湖船湖船無柁難輕托¶
<pb:KR4h0086_WYG_010-9a>¶
白日風波在眼前¶
晚凉船過栁洲東荷花香裏偶相逢剝將蓮肉猜拳子¶
玉手雙開各賭空¶
氷肌玉骨自清凉藕花十里錦雲香一朶紅衣初脫卸¶
却將蓮子打鴛鴦¶
家住西湖第四橋自從丱角學吹簫年来愁得兩鬢雪¶
吹盡春風那得消¶
　　郯韶¶
<pb:KR4h0086_WYG_010-9b>¶
　　字九成呉興人好讀書慷慨有氣節辟試府掾不¶
　　事奔競淡然以詩酒自樂作賦不習近世體欲追¶
　　唐人之盛楊鐵厓先生以為與北州李才相上下¶
　　駿馬新鑾蹄駸駸未可知也¶
　　題柯丹丘墨竹¶
玉文堂上寫琅玕只作吳興老可看一夜秋風動寥廓¶
綵雲零落鳳毛寒¶
　　題王元章畫萬玉圖¶
<pb:KR4h0086_WYG_010-10a>¶
一湖千樹玉交加清夜掀篷看雪花狂殺山隂王處士¶
興来放筆掃横斜¶
　　題美人琴阮圖¶
金谷花飛春半時花間鶯語太遲遲美人心事渾無賴¶
忍把柔情摘阮絲¶
　　題宋高宗詩意便面¶
深宫華氣接蓬莱日日題詩上紫苔一夜雨聲無處著¶
盡將秋色過江来¶
<pb:KR4h0086_WYG_010-10b>¶
　　和張伯雨雲林席間韻¶
句曲先生世所憐新詩字字總清妍楚江秪漫聴春雨¶
蜀土那知有漏天樹隔青山迎好客華開白日照芳筵¶
髙居更憶雲林子目送冥鴻揮五絃¶
　　題柯博士梅竹圖¶
天王宴罷奎章閣博士歸来兩鬢絲寫得寒梅與修竹¶
照人清影尚參差¶
　　題浴馬圖¶
<pb:KR4h0086_WYG_010-11a>¶
花落春雲滿御堤晚凉試浴躍龍池五王未許爭飛鞚¶
先賜承恩太僕騎¶
　　題朱澤民山水¶
洞庭南下水如天篷底看書白日眠我亦憐君愛山色¶
直須買酒過秋船¶
　　題顧定之竹¶
呉下幾人能畫竹風流只數顧參軍都將數尺雲烟思¶
寫作當年篆籒文¶
<pb:KR4h0086_WYG_010-11b>¶
　　題唐子華山水¶
東風吹雪嫩寒生有客騎驢畫裏行今日相看渾似舊¶
江南何遜獨多情¶
　　湖州東門即事和玉山韻¶
路入仙源一水分雞鳴犬吠自成村晚風忽送青天影¶
吹落匡廬九叠雲¶
　　　玉山詩曰郭外青山兩岸分桃花流水帶漁村¶
　　　紫霞仙子坐船上笑看春風吹白雲¶
<pb:KR4h0086_WYG_010-12a>¶
　　游弁山李雲山㸃杜鵑花與玉山同賦¶
金井西頭蕚綠仙霞裾風度影翩翩隴西才子多清思¶
謾把春雲染杜鵑¶
　　　玉山詩曰山花開滿枝游子竟忘歸東風洒猩¶
　　　血吹作杜鵑飛¶
　　寄逺曲二首¶
突騎破天驕將軍賦大刀隴頭嗚咽水一夜夢臨洮¶
朔雪滿天山征人去不還惟應隴頭月照見玉門闗¶
<pb:KR4h0086_WYG_010-12b>¶
　　題趙魏公畫¶
漢家宫闕盡蒿莱烟雨蒼茫䕶石苔惟有金河舊時雁¶
年年秋色過江来¶
　　用楊鐵厓新居書畫船亭韻與玉山同賦¶
越来溪上暮潮過飲馬橋頭春水波出郭喜知塵事少¶
吹簫無奈月明多華飛斷㟁衝歸燕栁䕃長溝汎白鵞¶
擬送一琴臨水榭叩舷同奏竹枝歌¶
卜築喜過揚子宅城居曲曲抱溪流夕陽在波人影亂¶
<pb:KR4h0086_WYG_010-13a>¶
秋水上簾竹色幽載酒過門從問字據牀吹篴不驚鷗¶
月明後夜溪山雪乗興還能具小舟¶
　　次韻陸友仁吳中覽古一首¶
赤闌橋下記停橈細雨菰蒲響暮潮說與行人莫囘首¶
故宫烟栁正蕭蕭¶
　　過石塘洪¶
亂石成孤嶼中流截巨濤水清時見底沙淺不容舠度¶
鳥窺天影游鱗觸磵毛前村江路迥纖月在林皋¶
<pb:KR4h0086_WYG_010-13b>¶
　　過漁浦¶
江水飛花作雪輕月明似入剡溪行可憐一夜天涯雨¶
又聽春潮打櫓聲¶
　　題仙山樓觀圖¶
漢主離宫最上頭昔年曽侍翠華游青天半落銀河水¶
白日髙懸華岳秋花隱儀(闕/)臨閣道仗移(闕/)　　瀛洲¶
三山更在齊州外遙認蒼烟九㸃浮¶
　　送姚子章之淛東帥掾¶
<pb:KR4h0086_WYG_010-14a>¶
海右桓桓大府開勝中雲氣近蓬莱借籌底用平蠻䇿¶
草檄須煩倚馬才玉節旌麾江上見明珠翡翠日邊来¶
遙知博望沙頭月為照乗槎萬里迴¶
　　寄南屏精舎諸友¶
山中遺老凋零盡太息於今復數誰東郭幽人頻曳履¶
南崗諸子總能詩夜窗燈影分書幌午榻茶烟颺鬢絲¶
何處令人發深省永明湖上立多時¶
　　同報復元上人登南崗文筆峰兼柬句曲外史¶
<pb:KR4h0086_WYG_010-14b>¶
橘林風細凉颸生石磴雨滑褰衣行雙肩正如野鶴立¶
左耳忽若秋蟬鳴孰云耽詩並齊已我愛翫世惟彌明¶
對牀着屐歌楚語若箇扶藜来細聽¶
　　題王仲𢎞縣尹所藏髙彦敬尚書巴陵山水圖¶
尚書愛畫水落筆生逺色㣲茫洞庭野逈與湘渚隔青¶
山迤𨓦盤春空江波欲落江樹重望中雲夢開七澤猿¶
啼直與巴陵通王郎家住巴陵道按圖只説巴陵好巴¶
陵女兒歌竹枝㣲風落日行人少山中春雨生石田柴¶
<pb:KR4h0086_WYG_010-15a>¶
門流水聲濺濺釣竿長日倚沙樹扁舟中閣生晴烟愛¶
此只合山中住十年作官不歸去髙堂見畫夜夢之夢¶
中離離濕秋露白頭官滿思轉多江南酒美仍蹉跎人¶
生得意夜行樂酒酣且和巴陵歌王郎王郎奈爾何¶
　　龍門山中即事¶
雷雨過崖驚落湍空林白晝忽生寒隂隂草閣開尊坐¶
細細山雲巻幔看落日樵聲經木末青天鳥道掛簷端¶
亦知吏隱非吾事直欲從兹賦考槃¶
<pb:KR4h0086_WYG_010-15b>¶
　　和仲舉張博士見寄一首¶
金溝河上栁千條濯濯輕隂覆畫橋華夾御城涵曉日¶
波迴仙沼應春潮曽聞獻賦趨三殿想見承雲麗九霄¶
欲聽鈞天塵夢隔蘇臺凉月夜寥寥¶
　　曉發商溪戲柬玉山且索和¶
商水西頭花滿烟畫船銀燭理絲絃翠屏何處驚殘夢¶
卧看青天春月圓¶
　　　玉山詩曰岸花如霧隔春烟畫舫琵琶第四絃¶
<pb:KR4h0086_WYG_010-16a>¶
　　　翡翠驚飛不知曉五更殘月向人圓¶
　　送丁彦祥入京兼呈危太樸應奉¶
畫角城頭烏亂啼客行秋日思悽悽黄河一水青天上¶
葱嶺諸山大漠西飲馬窟深沙草淺射鵰風急暮雲低¶
經時不見危供奉想候都門踏雪泥¶
　　寄句曲外史¶
掬溜室中清夜分相過曽此說幽文園池星斗當牕見¶
枕蓆波濤隔樹聞頭上鶡冠朝老子手中龍節候元君¶
<pb:KR4h0086_WYG_010-16b>¶
欲從世外求𤣥賞雞犬岩頭有白雲¶
　　鄭蒙泉鍊師子午谷圖¶
子真今住子午谷迺在蛟門西復西繞屋長松落晴雪¶
倚天絶壁立丹梯春囘大壑三芝秀月滿空山一鶴栖¶
歸去看圖望瀛海定應沐髮候天雞¶
　　和報復元秋興一首¶
大星出海芒角稀新月隔林光景㣲空山無眠鷄犬靜¶
獨樹忽驚烏鵲飛已喜朝廷寛賦斂側聞南國尚戎衣¶
<pb:KR4h0086_WYG_010-17a>¶
釣竿早晚落吾手日日放船来水扉¶
　　天平山¶
西来山勢森如㦸上與浮雲石棧連華盖九峯當絶壁¶
龍門一道落飛泉幽穿石洞潛通穴下俯天池冷積淵¶
更欲振衣千仞表側身東望洞庭烟¶
　　谷口¶
谷口大星稀蒼茫夜景㣲草驚知鹿過潭響覺龍歸楚¶
舞誰相狎商歌自攬衣鹿門應有待莫遣壯心違¶
<pb:KR4h0086_WYG_010-17b>¶
　　題趙魏公竹¶
鳳閣春雲細瑤堦碧霧深輕風来委佩旭日上朝簪歴¶
歴衷賢思依依戀闕心竹枝同古調千載有遺音¶
　　寄經鋤隱者倪元鎮¶
谷口青松夾逕生鶴巢松頂雪初晴此時知有經鋤者¶
獨抱長鑱嶺上行¶
　　寄文煥章¶
揚子橋邊送客舟秣陵烟樹不勝秋征鴻過盡無消息¶
<pb:KR4h0086_WYG_010-18a>¶
注目寒江水倒流¶
　　月夜有懐報復元上人¶
門外天低南斗横戍樓風急打三更絶憐此夜長松下¶
正好哦詩踏月行¶
　　送趙季文之湖州知事¶
側聞大郡元僚佐江左文繁費剚裁殷浩固稱多士選¶
郗超元是濟時才題詩金井穿雲洞下馬窪尊坐石臺¶
兼有故人資碩畫春風日日好懐開¶
<pb:KR4h0086_WYG_010-18b>¶
移家霅溪溪上頭苔荒數畝石田幽連天雲樹當書屋¶
歸夢青山落釣舟大邑久傳才子盛五亭好逐王孫游¶
東林春酒白於蜜未得相從對狎鷗¶
　　　玉山詩曰呉興從事之官去罨畫溪晴聴棹歌¶
　　　夜雨牕前青草夢春風亭下白鷗波(闕/)¶
　　　梅花發拄笏寧嫌爽氣多相見平原趙公子来¶
　　　禽青李近如何¶
　　與楊鐵厓訪玉山舟中聫句¶
<pb:KR4h0086_WYG_010-19a>¶
城角初升旭日暹柂樓釃酒起遐瞻鼇頭直下癡雲暗¶
(鐵/)鷁尾徐開破浪恬野色㣲明金水曲(韶/)清江隱見玉¶
峯尖烟開幕燕簷牙起(鐵/)風颺檣烏(闕/)　　波影白翻¶
鷗箇箇(韶/)燒痕青出麥纎纎弋来野鶩毛全脫(鐵/)網得¶
氷魚口尚噞解籜玉萌蓮菂苦(韶/)潑醅村盎蜜(闕/)甜避¶
船好鳥(闕/)　識(鐡/)入座江華手自拈未必江山惟客助¶
(韶/)也知吏隱許吾兼桃華不隔仙源路詩就寧辭晷刻¶
淹(鐵/)¶
<pb:KR4h0086_WYG_010-19b>¶
　　呉浦¶
山勢分呉楚江流接混茫昔年隔南北此地即邊疆民¶
近淮鹽市門通海客航行人敬風土云是子游鄉¶
　　伐桂辭¶
莫斫桂樹莫斫桂樹上有慈烏反哺桂樹有華慈烏有¶
母實傷汝心匪傷汝斧¶
　　弔桂辭¶
凉風蕭蕭兮山木幽白雲英英兮生清秋嗟哉桂樹兮¶
<pb:KR4h0086_WYG_010-20a>¶
不我留彼山中之人兮與汝何仇使我獨立兮増離憂¶
　　寄倪元鎮¶
幻仙昔過梁谿上之子清詩日見稱詎有低頭拜東野¶
直須長嘯答孫登書来映雪池頭落睡起朝暾屋角升¶
欲酌山泉煮春茗江干艇子幾時乗¶
　　次張仲舉謝左轄韓公韻¶
髙閣中天亘采虹坐看庭樹起秋風相臣載酒空山裏¶
供奉題詩别館中肅肅逺瞻鴻羽集呦呦尚想鹿鳴同¶
<pb:KR4h0086_WYG_010-20b>¶
纎雲不動凉生席一夜天瓢雨洗空¶
　　過吳興沈十二秀才¶
游子經年别故鄉偶從春水泛滄浪萬行細栁迎歸棹¶
幾箇黄鸝隔草堂北里繅車如雨響東家煮酒入林香¶
沈郎阿母能强健見說新来白髪長¶
　　題尹山寺¶
王師昔度江南日曽駐旌旗江上林刼火不隨人幻化¶
箭鋒應與塔銷沉咸池幾見天雞出蕙帳空聞夜鶴吟¶
<pb:KR4h0086_WYG_010-21a>¶
白髮老僧談往事青山依舊白雲深¶
　　述懐寄倪元鎮¶
隱吏重来學灌園輟耕時與野人言衡門謾有車馬集¶
廚廪都無鳥雀喧夜榻張燈抄籀史飲瓢分水注陶尊¶
欲乗艇子梁溪去稍待春潮繫樹根¶
　　題仙山圖¶
華盖諸峰積翠遙中天樓觀陟岧嶤白雲窈窕生晴谷¶
春渚㣲茫落暮潮歸鶴只栖𤣥圃樹幽人時過赤闌橋¶
<pb:KR4h0086_WYG_010-21b>¶
相逢願接飛霞珮早晚飇車㑹見招¶
　　為郇道士賦鍾山¶
每向鍾山賦草堂逺林佳樹色蒼蒼石橋夜逈星河澹¶
仙井潮生雨氣凉坐見青松將子落行看老鶴與人長¶
釣泉擬解塵纓濯躡屫還趨千仞岡¶
　　寄熊自得¶
勘書臺上聴泉者還憶匡廬入卧游千尺雲松平地起¶
九江春水拍天流亦知阮籍多貪酒自愛庾公不下樓¶
<pb:KR4h0086_WYG_010-22a>¶
思爾簫聲當靜夜時時吹鳳碧山頭¶
　　題趙氏所藏畫¶
繡嶺宫前西日暉忽驚嵐氣上人衣人家隔岸留殘照¶
樓閣經年掩翠㣲游子不知秋已暮蹇驢直與世相違¶
何當寫我臨流處黄石橋頭看釣磯¶
　　題廬山圖¶
羣山東南横翠色倒影芙蓉生石壁青山直下九江流¶
吹落銀河二千尺安得浮雲滿春空托身萬里之長風¶
<pb:KR4h0086_WYG_010-22b>¶
南游濯髪洞庭水卧看蘿月行山中¶
　　送王生之江隂州吏¶
不到澄江今五年城居風物想依然青山對雨雲連屋¶
春水到門船在天此地極知官事簡清時况乃郡公賢¶
題詩送子遥相憶又是秋風過雁前¶
　　送僧歸温州¶
上人靈鷲峰頭客歸去秋風雁宕南山滿謝公行處屐¶
洞留覺祖去時龕海汀潮白秋波亂隴樹天青夕照含¶
<pb:KR4h0086_WYG_010-23a>¶
莫怪題詩重相憶頻年有約寄黄柑¶
　　東吕生一首¶
郭西寺東楓樹林草閣下瞰城之隂大江風雨兼愁作¶
八月秋濤過屋深生憎物色惱幽興况是故人勞我心¶
鴻飛冥冥目力短商歌念爾孤鴻音¶
　　游卞山黄龍洞柬趙仲光一首¶
石洞隂隂海氣寒絶崖千尺落奔湍白翻飛燕空中見¶
黑入潛蛟地底蟠陟險未窮雙蠟屐放形自笑一儒冠¶
<pb:KR4h0086_WYG_010-23b>¶
十年来往青山路依舊黄塵沒馬鞍¶
　　送張大使之湖湘監稅¶
學士諸孫不乏賢司征猶得紀山川行人西入湘江路¶
賈客南通下蜀船倚竹哦詩春過雨隔江聽瑟暝浮烟¶
相思莫寄衡陽雁待得新秋又一年¶
　　寄范叔豹¶
江上霜寒木葉凋憶君何處思迢迢長年旅食同秋雁¶
故里風烟隔暮潮甚欲寄書酬逺别絶憐把燭待清宵¶
<pb:KR4h0086_WYG_010-24a>¶
雙溪月色凉如水誰採瓊芳慰寂寥¶
　　苕溪草堂為范叔豹賦¶
徵君家住白蘋溪烟霧蕭騷萬竹迷茅屋曉風隣海濶¶
錦城秋色傍人低朝來把釣頻維棹雨過看山獨杖藜¶
傳得杜陵千古意肯容投老遂幽棲¶
　　次韻楊子夀同浦太守游顧園¶
辟疆園裏好花開路隔仙源一水洄春暖鳬鷖當檻浴¶
草青蝴蝶上衣来柘枝屢舞團團扇竹葉深傾灔灔杯¶
<pb:KR4h0086_WYG_010-24b>¶
何事綠波生浩蕩畫橋風急綵舟迴¶
厭厭行酒日西斜太守風流兩鬢華簫引鳳皇停夜月¶
杯傳鸚鵡泛流霞飛花半入長洲苑歸燕空思王謝家¶
剪盡綠楊三萬樹暖風吹絮滿天涯¶
望中煙雨赤闌橋芳草行人去路遙翠壁流泉通地底¶
青林虚閣轉山腰遲遲綵艇香風度灔灔金塘栁色饒¶
何處隔樓聞笑語玉人閒按紫瓊簫¶
石洞隂隂雪乍融溪虚弱栁不禁風花飛草閣通歸燕¶
<pb:KR4h0086_WYG_010-25a>¶
舟泊晴江見斷虹甚欲題詩春竹裏不堪吹笛水烟中¶
歸来坐對髙城晚門外烏啼月照空¶
　　次韻聶茂宣見貽就東陸伯淵¶
揚雄宅裏曽相識甫里祠前㑹面時白日過門應問字¶
青春别墅只圍棋隔溪水漲桃花屋深巷雞鳴桑樹枝¶
甚欲相從二三子篝燈細雨共談詩¶
　　虎丘¶
春草青青繞闔廬山深石徑轉﨑嶇空聞落日騰金虎¶
<pb:KR4h0086_WYG_010-25b>¶
無復寒泉閟玉鳬陸羽井深春雨歇生公石在白雲孤¶
傷心莫問魚腸劍怨逐秋風上轆轤¶
　　送盧益修鍊師所畫水仙¶
盧敖愛向山中住長遣看雲一舄飛昨夜候神東海上¶
夢隨環珮月中歸¶
　　題秋林髙士圖¶
山磴坡陁細路平石橋流水雨初生絶憐童子驚秋色¶
聽得空林落葉聲¶
<pb:KR4h0086_WYG_010-26a>¶
　　題趙仲穆畫送鄭䝉泉之鄞¶
海寜太守歸来日愛寫新圖入卧游見說甬東風日好¶
春山如霧隔瀛洲¶
　　題顧周道畫¶
楚雨初晴綠樹浮斷雲芳草隔汀洲亦知不負幽棲意¶
長向春江釣碧流¶
　　題米南宫畫¶
風流不見米南宫依舊雲林逺樹重貌得匡廬舊游處¶
<pb:KR4h0086_WYG_010-26b>¶
半江秋色洗芙蓉¶
　　題柯丹丘畫¶
溪上春山石徑紆暖雲晴嶂錦糢糊行人如隔湘江岸¶
日暮青林啼鷓鴣¶
　　題溪村煙雨圗¶
山雨朝来不作泥望中烟雨使人迷依稀絶似羌村路¶
無數春船逆上溪¶
　　梨花¶
<pb:KR4h0086_WYG_010-27a>¶
渚宫花落雨霏霏春盡江来客未歸多少東家蝴蝶夢¶
相思併逐彩雲飛¶
　　題扇頭¶
洞庭木落山月低出門秋色風凄凄客行憶過黄陵廟¶
谷口青猿一箇啼¶
　　題謝仲和竹石¶
江南謝老獨風流愛寫晴雲竹樹幽絶似玉堂殘月夜¶
數枝晴雪映髙秋¶
<pb:KR4h0086_WYG_010-27b>¶
浦陽江上水生時日日臨流看竹枝便好扁舟載春雨¶
蒼苔石上坐題詩¶
　　題宋王孫雨竹¶
閟閣春寒寫素屏兩枝如玉立亭亭分明自注銀潢水¶
白日天階洗鳳翎¶
　　題魏明鉉畫¶
老翁住在浣花村日日哦詩醉瓦盆怪底横江見船尾¶
不知春水到柴門¶
<pb:KR4h0086_WYG_010-28a>¶
　　題畫¶
重岡細草覆坡陁風引松花落澗阿草屋雨餘雲氣濕¶
開門不厭好山多¶
　　過女兒浦¶
浦口寒烟生白波薲花風急棹舟過人家一路青山下¶
只有秋田落雁多¶
　　村行¶
江煙漠漠雨霏霏野飯吹香落釣磯三十六陂秋水濶¶
<pb:KR4h0086_WYG_010-28b>¶
背人白鳥一雙飛¶
　　題趙仲穆畫¶
水晶宫裏佳公子拄笏看山逸興多昨夜溪南新水漲¶
釣絲晴拂白鷗波¶
　　題趙彦榮臨畫¶
北苑南宫奈老何青山依舊洛中多相思一夜鷗波夢¶
稚子船頭結綠蓑¶
　　鸜鵒圖¶
<pb:KR4h0086_WYG_010-29a>¶
東風吹栁日沈沈階下宜男綠正深百尺游絲春院靜¶
卧㸔鸜鵒步花隂¶
　　題漁家壁¶
漫郎家住黄泗浦閒看飛花坐北窗渡口青山髙似屋¶
門前湖水直通江垂楊繫艇已千尺春鯉上盤纔一雙¶
野老相過無一事白頭喜對酒盈缸¶
　　許浦道中¶
許浦經行三十里狼山已見宿雲霾何人挽粟能通海¶
<pb:KR4h0086_WYG_010-29b>¶
有客販鹽初過淮馬渡岡巒何厯厯雞鳴風雨只喈喈¶
一春多病兼寒色愁絶山顛與水涯¶
　　題唐子華山水末句用楊㢘夫五字¶
我愛㑹稽楊使君洞庭秋月約平分時時吹笛中流去¶
卧看苕山如畫雲¶
　　送人之軋溪兼東王十二秀才¶
不見草堂榿樹西春雲襟樹晚相迷白沙今夜柴門月¶
又逐青山過軋溪¶
<pb:KR4h0086_WYG_010-30a>¶
　　送彭彦明還漁浦¶
江頭髙樹繫浮槎秋水生時客到家為語白頭揚執㦸¶
門生今喜識侯芭¶
　　為靜嵓上人賦半間雲房¶
松下半間屋繞簷生白雲山香石上起華雨靜中聞掃¶
榻看桐影支笻對夕曛悠悠百年意世事任紛紜¶
　　送僧歸嚴陵¶
春船上瀨急歸路石濺濺白日百花靜清江初月圓偶¶
<pb:KR4h0086_WYG_010-30b>¶
逢林下叟為話竹間禪明發遙相憶青山生暮烟¶
　　倪元鎮畫¶
𤣥館夏初度青林暑氣中開軒對流水坐石待薰風花¶
落葛巾側鳥鳴山几空經鋤者誰子散髪奏絲桐¶
　　送樊仲益省郎之解州¶
六月句呉國重逢樊省郎題詩過山館惜别度河梁淮¶
樹生秋早汾隂去雁長明年朱紱貴遙憶奉華觴¶
　　題胡廷暉畫¶
<pb:KR4h0086_WYG_010-31a>¶
仙館空青裏春船罨畫中鷗波千丈雪漁笛一絲風¶
　　題倪元鎮畫二首¶
斷靄生春樹㣲茫隔逺汀梁溪新月上照見恵山青¶
髙江新水生㣲月流雲度美人胡不知相思隔春樹¶
　　梁溪倪元鎮為余寫湖山清曉圖河東張仲舉題¶
　　詩于上友人鄭君傑竟持去不還雖徃欲觀亦不¶
　　出示鄭真忍人也今觀斯圖觸景㑹意寧不為之¶
　　慨歎漫賦長句云¶
<pb:KR4h0086_WYG_010-31b>¶
韶也性頗癖為愛名山游及兹見圖畫逺近須購求梁¶
溪倪君與我好看山作圖非草草春山爛漫走雲濤海¶
樹㣲茫隔煙島碩人之居在磵阿天青石壁搴女蘿彈¶
琴暝落松上雪濯足影動窗前波而我憶在西湖住對¶
畫看山日忘暮河東太史驚見之為寫新詩美無度東¶
家鄭君何太癡時復把玩稱絶竒一朝衝雨捲藏去使¶
我夢寐長思之只今看畫即欲死永言思之嗟巳矣出¶
門笑問沙上鷗東流瀰瀰春江水¶
<pb:KR4h0086_WYG_010-32a>¶
　　有懐玉山徵君次沈自誠韻¶
翔燕屢云至落花辭故枝當軒盼流景惻愴神亦疲達¶
士多曠志所慕惟書詩朝耕孰與儔夕釣任所之豈不¶
念時好沈淪與世違取琴為之彈曲絶令人悲白雲被¶
髙岡夕月照水涯徒令千載心黙黙誰與期¶
　　次韻倪元鎮雙燕吟¶
雙燕雙燕復雙燕年去年来幾相見東風花落杏梁深¶
不比朝飛雉帶箭主人長年不知還夢隨蝴蝶千萬山¶
<pb:KR4h0086_WYG_010-32b>¶
人生那似雙飛燕去去来来梁棟間¶
　　送地理劉漢章¶
劉也東甌士能探郭璞書曰隂曰陽處某水某丘餘壤¶
隧飛金雁隂房𦵏玉魚荒唐千古事吾欲問何如¶
　　衡門書事二首¶
風雨衡茅深復深朝来隱几獨長吟正憐靜裏耽詩癖¶
忽喜門前有足音爨下焦桐彈別鶴箧中蠒紙寫来禽¶
南山千古悠然意惆悵何人識此心¶
<pb:KR4h0086_WYG_010-33a>¶
門巷青苔積雨深林花落盡一鶯吟髙情不鼔南薰調¶
長日只聞流水音澗底青絲牽弱荇窗前碧色䕶来禽¶
莫嫌身外求名逺自是幽居愜素心¶
　　石榴花辭¶
石榴花為誰好一樹垂垂向官道年年花落復花開不¶
覺前年人易老去年花開白日長長官載酒来稱觴流¶
鶯蛺蝶共飛舞不惜醉倒花樹傍今年花開秋可憐纍¶
纍結子滿樹顛無人載酒花下飲只說花開勝去年去¶
<pb:KR4h0086_WYG_010-33b>¶
年今年兩結子雨露生成有如此人老不似花再開莫¶
惜載酒花前来¶
　　題女真獵騎圖¶
白草原頭聞雁聲黄沙磧裏馬蹄輕舉頭忽見邊城月¶
倒着絲鞭不肯行¶
塞上秋鷹白雪飛濺濺生血洒毛衣日斜却過輪臺下¶
爭看紅粧獵騎歸¶
　　題青山白雲圖¶
<pb:KR4h0086_WYG_010-34a>¶
山腰綠樹雨初收天際白雲如水流憶在九江船上望¶
楊花飛雪下輕鷗¶
　　題九龍圖¶
九龍起幽壑百谷走春雷峽坼蒼崖斷天傾白浪迴朝¶
行神禹穴暮過楚王臺應有天瓢手為霖遍八垓¶
　　山水四景¶
天際羣峰翠竹圍丹臺千尺淨朝暉何人脫屐長松下¶
坐看青天瀑布飛¶
<pb:KR4h0086_WYG_010-34b>¶
西風木落曉猿驚一水東流日夜聲兩㟁青山看不盡¶
扁舟又過楚王城¶
山頭雲氣作朝寒石澗春雷響百灘知有髙人絶塵慮¶
獨臨虚閣俯層瀾¶
扁舟晚泊洞庭西江草江花岸岸齊却過白龍祠下去¶
兩邊楓樹鷓鴣啼¶
　　芭蕉士女圖¶
玉階風細漏遲遲月冷笄珈鬢影垂怪底新凉滿團扇¶
<pb:KR4h0086_WYG_010-35a>¶
紅蕉華下立多時¶
　　梧桐士女¶
厭厭㣲歩出深宫露濕紅綃怯晚風爭信長門今夜月¶
肯分清影照梧桐¶
　　秋林才子¶
殘照下西嶺㣲雲翳輕隂蹇驢行落葉歸思在秋林¶
　　東京茶㑹圖¶
二月東都花正開千門春色照樓臺遊人勝賞不歸去¶
<pb:KR4h0086_WYG_010-35b>¶
齊候分茶擔子来¶
　　寄許具瞻縣尹兼柬姚子章¶
朝廷守令居清選淛右推君第一流豈但絃歌聞百里¶
直將名字動諸侯天開赤水浮仙島日出滄溟沒蜃樓¶
東府故人姚記室定應騎馬日從游¶
　　題步愚嬾道士青松障子¶
青磵長松積雪深白雲千里䕶空林石泉自彈流水操¶
天籟時聞大雅音貞白洞前風細細葛洪井上晝隂隂¶
<pb:KR4h0086_WYG_010-36a>¶
茯苓滿地知愚嬾日抱長鑱何處尋¶
　　寄唐子華縣令兼柬趙季文從事¶
鄉里衣冠日巳疎歸来俯仰十年餘蒼筠獨喜經秋後¶
白髪休嫌把鏡初猶子總傳韋偃畫諸孫只守鄴侯書¶
西隣從事耽詩癖日日過門應下車¶
　　和鄭遂昌初度有感¶
六月六日逢初度白髪朝来把鏡看穉子攤書誦麟趾¶
仙人承宴擘龍肝玉壺送酒春長好青竹題詩墨未乾¶
<pb:KR4h0086_WYG_010-36b>¶
久識先生甘隱遯蕭然林下古衣冠¶
　　和鄭遂昌苦雨¶
家住越来谿水頭草堂六月雨生秋風兼大澤隂霾湧¶
水合長河濁浪流后土何由見白日故人相憶在滄洲¶
明朝欲向東吳地江草江華笑客愁¶
　　送僧游廬山將之西蜀謁玉泉尊者¶
聞道上人廬阜去逺從西蜀陟崔嵬舟行五月瞿塘險¶
天入三巴鳥道迴蘭若清𤠔聞苦竹袈裟細雨憶黄梅¶
<pb:KR4h0086_WYG_010-37a>¶
玉泉智者還相見應說鄉人海上来¶
　　小隱為居延王孫徳新賦¶
草堂三日風雨驚閉户不聞車馬聲書簽頗怪燕泥濕¶
井屋忽看春草生王孫亦在城西住手種團團青桂樹¶
朝来讀書不下堂自寫淮南小山賦¶
　　投贈兼善都水¶
尚書北柱最清髙持節東南䕶水曹千載河渠數劉向¶
一時詞賦重王褒玉垣天近含雞舌阿閣朝迴拾鳳毛¶
<pb:KR4h0086_WYG_010-37b>¶
更憶龍池舊時栁年年雨露浥宫袍¶
視草堂深近玉除每從進講佩銀魚南宫晝漏通青瑣¶
東壁奎文煥石渠古篆久知通史籀新詩端擬過黄初¶
茂陵多病縁何事惟待青冥薦子虚¶
　　送廣徳程萬户弟從軍¶
桓桓程將軍年未三十氣如雲一朝詣闕襲父職獻書¶
討賊爭功勛朝廷恩深禮數厚授鉞前驅那敢後雲鳥¶
天青沒畫旗轅門月黑鳴刁斗將軍有弟才且賢從兄¶
<pb:KR4h0086_WYG_010-38a>¶
萬里何翩翩看雲倐爾歸奉母如此一門忠孝全楊花¶
三月潼川暮揮戈又指湖南去吹笛髙城破敵風飲馬¶
長江洗兵雨學書學劍真男兒功名拾芥須爾為長歌¶
更勸一杯酒歸来細頌平蠻詩¶
　　登姑蘇臺劉從事索賦二首¶
送客古臺下繫馬古臺隂日落黄塵起馬嘶青草深古¶
人俱白骨遺像空黄金撫事已千載徒傷千載心¶
臺榭已蕪沒江山非昔游鳥啼烟樹裏日落古城頭源¶
<pb:KR4h0086_WYG_010-38b>¶
水聞呉曲青楓繫越舟望中衰栁色知是舊長洲¶
　　過南沙曹氏别墅㑹沈伯熈索賦¶
虞山相對南沙口曲曲雲林似輞川隔岸花飛春片片¶
開門青竹雨娟娟故人忽喜經年見清夢已驚三日前¶
深夜一尊仍惜别還家又是月初弦(沈伯熈云三日/前曽夢余相見)¶
　　恵山次韻栁遵道待制留題二首¶
晴山屹立九龍堆翠削芙蓉面面開千章灌木烟中合¶
百谷流泉地底来人倚石牀題斷蘚僧歸紅閣禮殘灰¶
<pb:KR4h0086_WYG_010-39a>¶
杖藜不厭攀蘿磴一日須来一百迴¶
行盡空林黄葉堆青山九疊倚天開移家未學梁鴻去¶
題石應傳米芾来天上游絲春繞夢人間刼火冷飛灰¶
無因十日雲房住為借支郎一鶴迴¶
　　題趙文敏公竹¶
不見王孫三十秋白頭遺恨思悠悠似將一掬皇英淚¶
夢逐湘江春水流¶
　　次韻周子通應奉見貽¶
<pb:KR4h0086_WYG_010-39b>¶
文星一箇落南州太史今為萬里游雲漢依然天北向¶
風波已見海安流亦知王粲久為客惟有杜康能解憂¶
欲問南山射虎者數竒何事不封侯¶
　　送徐勉之慈湖山長¶
北闕獻書今十年南州辟掾任才賢仍聞下第還鄉邑¶
猶喜一官司豆籩學舎開時對山郭海潮平處是公田¶
絃歌但使敦民俗冦盜于今已晏然¶
　　送凌元之湖圑監稅¶
<pb:KR4h0086_WYG_010-40a>¶
廿年作吏辭鄉邑十月司征去信州孫子斑衣方在膝¶
慈親白髪已盈頭嶺烟散後人歸市春水生時客放舟¶
莫為㣲官歎淪落江山如此亦清游¶
我居呉下君居越初未識君知姓名相逢一夕話鄉里¶
託好十年如弟兄明日還過客星瀨故家近接上饒城¶
江頭把袂不忍别歲晏商歌無限情¶
　　望潮曲¶
夕風吹白波江樹搖綠烟行人望潮水心與滄溟連榑¶
<pb:KR4h0086_WYG_010-40b>¶
桑東来三萬里曉看浴日重淵底迺知碧海與天通只¶
隔銀河一絲水美人住在東海頭身輕嫁與千户侯頻¶
年轉粟直沽口檣頭夜夜望牽牛¶
　　贈琨努同知前宣文閣司鑰¶
昔年進直宣文閣奉詔親從華底来魚鑰晝司宫漏永¶
牙牌晨候閣門開九重清切通中禁百辟從容近上台¶
白髪思親滄海上看雲日日望蓬莱¶
　　題宋氏綠野莊¶
<pb:KR4h0086_WYG_010-41a>¶
暮泊蘭陵郡朝過綠野莊飛華渡江濶垂栁䕃門長掃¶
地春隂合梳頭荷氣涼幾時重著屐来此話滄浪¶
　　陸友¶
　　字友仁姑蘇人幼聰敏好學作詩必擬古人不茍¶
　　下筆故其詩皆有法度北游京師館閣諸老無不¶
　　愛重之惜其不永年故詩不多得云¶
　　送趙季文之湖州知事¶
共說佳公子翩翩清且賢傳家存舊笏載世有遺編鷗¶
<pb:KR4h0086_WYG_010-41b>¶
鳥衝波去苕花帶雨牽糾曹官事少揮麈看山川¶
　　贈諸葛子熈¶
聞道長安異昔時秋風落日草離離九成宫闕無尋處¶
空有人来拂斷碑¶
百二山河路欲迷荒林敗塚轉悽悽夜深曽過昭陵下¶
風雨猶疑石馬嘶¶
北堂萱草綠朶朶白髮慈顔不解憂盡賣刻辭供菽水¶
誰憐跅足徧長洲¶
<pb:KR4h0086_WYG_010-42a>¶
　　題米元暉畫山水¶
翳翳雲中樹亭亭江上山秋風生柁尾蕩漾碧波間¶
　　題宋江三十六人畫賛¶
憶昔熈寧全盛日百年曽未識干戈江南丞相變法度¶
不恤人言新進多蔡家京卞出門下首亂中原傾大厦¶
睦州盜起勢連北誰挽長江洗兵馬京東宋江三十六¶
白日横行大河北官軍追捕不敢前懸賞招之使擒賊¶
後来報國收戰功㨗書夜奏甘泉宫楚龔好古作畫贊¶
<pb:KR4h0086_WYG_010-42b>¶
不敢區區逢聖公我嘗舟過梁山濼春水方生何渺漠¶
或云此是碣石村至今聞之猶褫魄¶
　　送國王多爾濟就國¶
奕世名王䇿駿功逺分茅土鎮遼東玉符金印傳孫子¶
鐵劵丹書誓始終滄海斷霞通虎帳黑河飛雪暗琱弓¶
莫忘聖武艱難日四傑從容執帛同¶
　　桂之樹¶
桂之樹褰我衣秋風昨夜起游子送將歸明年春水盛¶
<pb:KR4h0086_WYG_010-43a>¶
鼓楫下江磯¶
　　呉桓王墓¶
見說桓王墓名因父老傳如何漢社稷竟作魏山川壤¶
隧秋風入荒丘暮雨懸唯餘碑上字隱隱赤烏年¶
　　送趙子期使交趾¶
萬里交州道還聞虎節馳天王頒正朔使者䕶蠻夷瘴¶
雨侵榕葉腥風度竹枝奉辭存大體定服逺人思¶
　　見說¶
<pb:KR4h0086_WYG_010-43b>¶
幽并豪俠士新拜羽林郎夕接秦娥曲朝薰荀令香折¶
花當閣道射栁傍宫牆見說紅城下今年春草長¶
　　石民瞻作縣彭澤集賢趙子昻畫馬贈别後為他¶
　　人持去二十年後復得之題詩以識之¶
朝踏長安塵暮傾渭城酒風流趙集賢畫馬當折栁晚¶
凉池上洗馬歸圉人控鞍不受羈此馬自是玉龍種想¶
見明窗貌得時題詩人物不可作北雁南雲總離索舊¶
游囘首二十年今日重看宛如昨春盡江頭生綠波青¶
<pb:KR4h0086_WYG_010-44a>¶
山滿眼故人多惟有當時陶令在奈此蕭蕭白髮何¶
　　次張貞居所賦雲林¶
松花新釀碧琳腴洗杓何妨起病夫菌閣下簾修隱訣¶
雲林掃榻挂仙圖旋移竹近文書案自汲泉添刻漏壺¶
聞說華陽多玉食洞中燕肉膩如酥¶
　　泊虎丘¶
晚泊虎丘山下村小舟搖蕩一溪渾游人車馬各已散¶
宿鳥池臺故不喧初月出林光照地亂雲入寺影當門¶
<pb:KR4h0086_WYG_010-44b>¶
千人石上平如砥良夜時聞歌吹繁¶
　　王䝉¶
　　字叔明吳興趙文敏公之甥强記力學作詩文書¶
　　畫盡有家法尤精史學㳺寓京師館閣諸公咸與¶
　　交善故名重儕輩嘗過草堂所留詩止此云¶
　　八月十五夜陪徐校書飲酒¶
校書同是京華客共對月明懐故鄉光淪太液魚龍動¶
風度長秋草樹凉莫使華燈繼尊俎不辭白露濕衣裳¶
<pb:KR4h0086_WYG_010-45a>¶
千門萬户秋聲裏玉漏沈沈夜未央¶
　　海子橋¶
暮登海子橋西繞紅門歸霜風著宫樹葉葉帶紅飛據¶
鞍吹短笛乗月搗征衣江南氷雪裏音信寄来稀¶
　　送許具瞻馳驛之鄞縣尹¶
縣尹新承天子詔漢家舊制重郎官甬東羣盜知王式¶
海内蒼生望謝安修竹故鄉山疊疊梅花驛路雪漫漫¶
行春勸課無餘事得意新詩好寄看¶
<pb:KR4h0086_WYG_010-45b>¶
　　有感¶
馴龍若御馬下上何足竒飄搖海東鶴司晨不如雞白¶
雲本無心每與仙人期悠然岩壑姿巻舒豈無時偶来¶
還自賞倐去令人思燕臺十二月雪沒黄金基正月河¶
氷泮二月下流澌江南三月暮花落舞晴絲歸帆天際¶
来烟雨渡江遲渌波映吳樹雙飛錦鸊鵜相思極春水¶
一夕到天涯¶
　　留别¶
<pb:KR4h0086_WYG_010-46a>¶
都門栁色黄我作江南客折栁送將歸玉壺况琥珀羨¶
爾青雲士瓊鉤戛珠舄朝辭漢殿春暮就干時䇿聲名¶
人所欽軒車日相索歸人夢還家五湖烟水汐何處我¶
思君鶯啼栁花白¶
調古世寡和才髙自無羣種玉秘竒術還丹隱𤣥文披¶
裘負薪士拾金非所聞雖無箕潁節亦不慕髙勲石田¶
長芝草暮春自耕耘曲肱枕耒耜長歌至日曛所樂良¶
在兹沒齒復何云¶
<pb:KR4h0086_WYG_010-46b>¶
我本笠澤漁而来京國㳺麋鹿樂茂草和鳴聲呦呦跼¶
蹐向樊籠徘徊如楚囚置之山谷中曠蕩獲自由富貴¶
與榮華飄若水上漚百年既瞬息白駒豈淹留眇哉一¶
身累徒懷千歳憂惟持一尊酒日夕相勸酬故山叢桂¶
樹葉茂枝已稠茍遂攀援願此外復何求¶
　　昻吉¶
　　字啟文西夏人登戊子進士榜授紹興錄事參軍¶
　　多留吳中時扁舟過余草堂其為人亷謹寡言笑¶
<pb:KR4h0086_WYG_010-47a>¶
　　非獨述作可稱其行尤足尚也¶
　　樂府二章送吳景良¶
吳門栁東風歳歳離人手千人萬人于此别長條短條¶
那忍折送君更折青栁枝莫學栁花如雪飛思君歸来¶
與君期但願栁花如君衣¶
采采葉上蓮呉姬蕩槳雲滿船紅妝避人隔花笑一生¶
自倚如花妍低頭更采葉上蓮錦雲繞指香風傳殷勤¶
裁縫作蓮幕為君髙掛黄堂邊待君日日来周旋¶
<pb:KR4h0086_WYG_010-47b>¶
　　姑蘇臺送友人之京師¶
送君姑蘇臺臺前日落雲帆開呉王宫殿已成土且復¶
飲我黄金罍呉王宴時花滿屋半酣西施倚闌曲越兵¶
一夜渡江来從此荒臺走麋鹿與君弔古登髙臺青天¶
萬里雲飛囘願君乗雲上天去思君徧倚臺前樹¶
　　虎丘山送友人¶
别君虎丘山歸雲如鴉松樹間生公聚石坐說法白虎¶
臺前去復還至今臺下金精伏清氣瀟瀟滿林谷城中¶
<pb:KR4h0086_WYG_010-48a>¶
之人豈解事但見寒泉繞岩木君行慎勿停吳舠修名¶
要與山齊髙酒酣君去我亦别後夜山頭望明月¶
　　王禕¶
　　字子充金華人晉卿黄先生門人與天台陳敬初¶
　　游京師為朝貴所重赴鄉薦歸江南余與定交時¶
　　過草堂觴詠累日吳中習舉業者多從之¶
　　贈别周季長舎人赴淮西帥幕¶
昔時紫綬侍雲霄今日春風換緑袍閫幕共誇從事重¶
<pb:KR4h0086_WYG_010-48b>¶
朝班猶憶舎人髙衣冠望族如麟趾伯仲文名比鳳毛¶
囘首京華寧久别看君辭采映東曹¶
　　留别京師諸同志¶
京都冠盖盡才賢兩載追隨得後先朱履食魚春日上¶
褐衣騎馬朔風前蘇公去蜀八千里杜子客京三十年¶
從古辛勤有名譽却慙蚤賦式㣲篇¶
　　寄題葛伯溫憲郎文窗十四韻¶
中州勝槩說彭城戲馬臺髙俯大坰汴水北交河水濁¶
<pb:KR4h0086_WYG_010-49a>¶
淮山南入楚山青百年故老遺文氣今代竒才尚徳馨¶
喬木依依臨巷陌世家隱隱見門屏未妨仲蔚蓬生堵¶
政喜濓溪草滿庭雨案芸香春辟蠧風簷竹暗夜藏螢¶
圖書留意年華蚤燈火闗心夢寐醒劉向謾登天祿閣¶
揚雄自著太𤣥經常時下榻來今雨幾載驅車從使星¶
浙水東西紆逸足雲霄上下振修翎才名要使囊穿穎¶
宦業懸知刃發硎亦有倦遊天上客過從何日話飄零¶
　　荆樹曲¶
<pb:KR4h0086_WYG_010-49b>¶
紫荆樹當軒青衆枝只共一本生去年風吹北枝損憔¶
悴南枝顔色隕北枝今歳喜如前南枝顔色皆鮮鮮樹¶
木無枝寧有意同本故應休戚繫君不見桃生露井上¶
李樹生桃傍蟲來嚙桃根李樹代桃僵桃李異根尚如¶
是况此一本相連理人家兄弟無則巳若有還須荆樹¶
比¶
　　江上曲¶
木蘭舟繫門前樹阿郎今朝棹槳去去時為問歸幾時¶
<pb:KR4h0086_WYG_010-50a>¶
約道歸時日須暮江上風水不可期日暮不知歸不歸¶
　　鄭守仁¶
　　號䝉泉天台黄巖人幼著道士服長游京師寓蓬¶
　　萊坊之崇真宫不事干謁齋居萬松間一夕大雪¶
　　填門公讀書僵卧自若京師號為獨冷先生至正¶
　　間主白鶴觀¶
　　危太樸應奉壽¶
華盖山前爽氣浮瑞鍾人品最清修汗青筆力齊班馬¶
<pb:KR4h0086_WYG_010-50b>¶
太白神光煥斗牛絳闕早朝香滿袖玉堂夜直月如鈎¶
春風道上看紅藥政是斯文獨步秋¶
　　和劉遵道僉憲韻題開𤣥道院呈王真人¶
龜溪溪上開𤣥館玉靈仙人别洞天金碧樓臺深翠裏¶
畫圖城郭淡烟邊桃花春晝霞千樹暖日東風錦一川¶
人在歸根亭上燕香飄外國羃林泉¶
　　柬杜清碧先生¶
有元至正喜隆平偃武修文尚老成特遣皇華傳詔㫖¶
<pb:KR4h0086_WYG_010-51a>¶
逺徵隱逸入神京草廬未許孔明卧萃野可容伊尹耕¶
好駕蒲輪對宣室毋虚前席問蒼生一¶
　　鳳皇臺和李御史韻¶
夜深烽火東城鼓步絶金蓮春筍泥千載王風天轉北¶
六朝文物日沉西江浮漢地淮山小鳥沒吳雲宫樹底¶
獨足不囘鳷鵲去雲臺今此讓烏棲¶
　　謝黄徳廣見贈韻¶
幾載隨龍度兩京每慚服食在王庭論文心契危貞白¶
<pb:KR4h0086_WYG_010-51b>¶
志道神怡夏紫青騎馬歸來頭帶雪釣魚老去孰瞻星¶
雲山江水秋無恙莫遣天書降浩冥¶
　　和吳大宗師九日迎駕龍虎臺韻¶
龍虎臺前鞠日時𤣥師迎上政棲遲皇皇車駕循彞典¶
穆穆君臣好禮儀五色卿雲清廟瑟九光行殿錦氊帷¶
山呼首效封人祝恭進蓬萊沆瀣巵¶
至尊萬壽復神京中外臣僚極逺迎王道平平行鳳輦¶
徳音秩秩噦鸞聲堯天澄湛星辰列舜日昭融錦繡平¶
<pb:KR4h0086_WYG_010-52a>¶
最喜𤣥師承顧問還丹九轉眼重明¶
深秋黄道翠華開輦路清光被草萊一地行宫成玉陛¶
九天明月照金臺班趨文武紅雲合樂奏簫韶彩鳳來¶
至正明仁希歴代詞臣樂頌太平囘¶
　　登桑乾嶺迎達禮部¶
曉發桑乾嶺行行路入雲衆山皆在下惟我獨超羣馹¶
騎天邊出楊花樹杪分老僧邀茗供坐石共論文¶
　　和句曲張外史韻寄上清薛外史¶
<pb:KR4h0086_WYG_010-52b>¶
明月照寒水清霜積厚氷知君多念我為客獨依僧湖¶
海十年夢詩書半夜燈忽聞江國雁寫寄剡溪藤¶
　　上京懐張外史¶
兩冬為客住龍沙長憶西湖處士家昨夜不知身萬里¶
短牕明月夢梅花¶
　　和沈自誠孤雁韻¶
海國風髙失薊雲聲聲哀怨不堪聞自憐片影荒城月¶
肯為飢寒向别羣¶
<pb:KR4h0086_WYG_010-53a>¶
　　和貢泰父待制上京即事¶
野韭青青黄䑕肥地椒細細白翎飛郎君集賽今朝出¶
請得官錢買酒歸¶
金鞍寳馬女郎騎笑擁香車出内時齊到五雲新月下¶
舉鞭相向始分離¶
　　雨中海棠分韻得肉字¶
花神泣向臙脂玉淚浥紫綿紅沁肉沈香亭北錦屏寒¶
太真政在華清浴¶
<pb:KR4h0086_WYG_010-53b>¶
　　送任生之松江從學¶
爾翁與我同兄弟迺父論交亦友生愧我江湖空老大¶
喜君頭角又崢嶸蚤看器識如劉晏還擬文章似禰衡¶
春雪一篷波萬頃栁條青眼總離情¶
　　衛仁近¶
　　字子剛雲間人學舉子業從楊鐵厓㳺常以才子¶
　　稱之此數詩皆其所寄云¶
　　擬唐宫詞¶
<pb:KR4h0086_WYG_010-54a>¶
九重春色繞金鑾龍渇宫壺午漏殘犀押簾垂紅霧暝¶
獸爐香盡碧雲寒隔樓度曲多西子别院吹笙是内官¶
見説羊車明日過旋栽楊栁䕶雕䦨¶
　　奉寄楊鐵崖¶
白髪揚雄三泖上樓船日日載青娥驪珠泣月夜光冷¶
象管叫雲秋思多問字諸生頻載酒購書道士為籠鵝¶
𤣥霜臺上凉如水好著吾儂拍手歌¶
　　送劉主事北上¶
<pb:KR4h0086_WYG_010-54b>¶
曉漏沉沉禁籞清内班初進珮環鳴九重日月明金殿¶
四海車書㑹玉京¶
天子龍飛乾道正宰臣鵠立泰階平幾時我亦觀光去¶
醉挿宫花出鳳城¶
　　秋夜曲¶
誰家女兒青髻螺花前雙歌舞婆娑湘簾在鈎明月多¶
奈此迢迢涼夜何¶
銀河流光夜初靜姮娥娟娟度鸞影綺疏美人醉方醒¶
<pb:KR4h0086_WYG_010-55a>¶
倚闌吹簫更漏永¶
　¶
　¶
　¶
　¶
　¶
　¶
　¶
<pb:KR4h0086_WYG_010-55b>¶
　¶
　¶
　¶
　¶
　¶
　¶
　¶
　草堂雅集巻十¶
