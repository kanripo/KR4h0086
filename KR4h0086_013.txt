# -*- mode: mandoku-view; -*-
#+TITLE: 草堂雅集
#+DATE: 2015-08-25 00:35:39.903540
#+PROPERTY: ID KR4h0086
#+PROPERTY: BASEEDITION WYG    
#+PROPERTY: JUAN 卷十三
<pb:KR4h0086_WYG_013-1a>¶
欽定四庫全書¶
　草堂雅集巻十三¶
　　　　　　　　　　　　　元　顧瑛　編¶
　　胡助¶
　　字古愚金華人性端方好讀書長游京師受知館¶
　　閣諸老辟試史館職後以太常博士致仕詩有雜¶
　　興及上京汴中紀行集與鐵崖楊先生訪予里舍¶
　　其所題玉山草堂諸作别刋于精舍吟云¶
<pb:KR4h0086_WYG_013-1b>¶
　　送趙季文之湖州知事¶
苕溪洲渚上青黛開烟鬟石色何秀潤有璧生其間四¶
圍阻巨浸世稱浮玉山狂潦不能没髙低依碧瀾蓮幕¶
趙從事昔年此盤桓重來汎秋水見之發長歎美璞貴¶
内韞升降從時觀渺渺水晶國虹光山月寒¶
駿馬行翩翩青絲絡錦韉美人向何處言往苕之壖苕¶
溪繞城春水發樓閣重重花漠漠釃酒哦詩掀紫髯水¶
精宫裏芙蓉幙弁山如龍天際來七十二朶青蓮開小¶
<pb:KR4h0086_WYG_013-2a>¶
娃雙歌蕩舟劇鷗波滉漾青于苔君不見王孫宅百年¶
喬木髙千尺願君種徳及湖民㑹見髙文勒貞石¶
　　送陳玉林南還¶
黄衣道士識重瞳冠劍芒寒星斗胸赤壁月明驚夢鶴¶
蓬萊雲起䕶飛龍新宫突兀三清殿故國蒼茫六代松¶
忽憶舊游今白髪何期共聽蔣山鐘¶
　　灤陽十詠¶
帝業龍興復古初穹隆帳幄倚空虚年年清暑大安閣¶
<pb:KR4h0086_WYG_013-2b>¶
巡幸山川太史書¶
綠蘭青草玉花驄馴鹿眠游殿閣東西梵祝釐環地坐¶
曈曨日色綵旗風¶
西清學士草黄麻閣老承恩扈翠華昨夜司天臺上望¶
文奎光焰照龍沙¶
小西門外草漫漫白露垂珠午未乾沙漠崢嶸車馬道¶
半空秋影鐵旛竿¶
板屋松烟染素衣天街暑雨沒青泥夜來沙磧秋風起¶
<pb:KR4h0086_WYG_013-3a>¶
鳴鏑雲間白雁低¶
御天門前開詔書驛馬如飛到大都九州四海服訓誥¶
萬年天子固皇圖¶
斗北髙寒無㸃暑舉頭止見七星文玉堂近與琳宫接¶
清夜步虚聲盡聞¶
朝來雨過黑山雲百眼泉生水草新長夏蚊蠅俱掃跡¶
葡萄馬湩醉南人¶
萬騎櫜鞬列斾旌周廬嚴肅駕將興帳前月色如霜白¶
<pb:KR4h0086_WYG_013-3b>¶
曉汲灤河窟裏冰¶
玉堂視草屋三間盡日鼇峰相對閒身遇太平鈴索靜¶
題名篆畢又南還¶
　　　右灤京十詠古愚親寫以寄雖已刋於上京紀¶
　　　行集中人不多見今再附于此庶以見皇元典¶
　　　章文物之盛事云¶
　　龍門行¶
龍門山險馬難越龍門水深馬難涉矧當六月雷雨盛¶
<pb:KR4h0086_WYG_013-4a>¶
洪流浩蕩漂車轍我行不敢過其下引睇雄竒心悸懾¶
歸途却喜秋泥乾颯颯山風吹帽寒溪流曲折清可鑑¶
萬丈蒼崖立馬看¶
　　　虞翰林題紀行集云集仕于朝三十年以職事¶
　　　至上京者凡十數驅馳之次亦時有吟諷不能¶
　　　如吾古愚往復次舍所遇輒賦若是其周悉者¶
　　　也集老且病將乞身歸田竹簟風輕茅簷日暖¶
　　　得此巻誦之能無天上之思邪巻中龍門後詩¶
<pb:KR4h0086_WYG_013-4b>¶
　　　尤佳歐陽元功亦云至順庚午十月廿八日虞¶
　　　集題¶
　　卞思義¶
　　字宜之楚州人能苦吟對客談詩終日不絶辟都¶
　　水屬掾與余交游頗宻故所作為多云¶
　　鐵笛詩寄楊廉夫¶
一叚清氷百鍊鋼曽翻宫徵侍虚皇裂開黄鶴磯頭石¶
驚落青鸞鏡裏霜仙子珮環新樂府翰林風月舊文章¶
<pb:KR4h0086_WYG_013-5a>¶
道人清節磨礱乆卻笑桓伊獨據牀¶
　　和楊廉夫新居韵¶
樓居最喜傍西河春水溶溶生緑波近市小橋雲影亂¶
隔簾疎雨竹聲多執經弟子登金馬換帖山人贄白鵞¶
欲向尊前吹鐵笛且聽牙板翠兒歌¶
　　贈清隠楊錬師¶
野鶴昻藏自不羣往來瀛海絶囂氛碧瞳老去照秋水¶
石室曉來生白雲採藥每于松下見步虚時向月中聞¶
<pb:KR4h0086_WYG_013-5b>¶
太𤣥親授神仙秘霜繭淋漓舊墨紋¶
　　大瀛海道院為吕嗇齋作¶
人間咫尺大瀛海方丈蓬萊信杳然若木三更先吐日¶
弱流萬里不通船未同徐福來求藥好訪安期且問仙¶
聞說吕公髙隠處蛟龍常䕶石牀眠¶
　　巢雲為吳義卿作¶
元氣氤氲天四垂我來髙處足棲遲笑看烏鵲空三匝¶
肯與鷦鷯共一枝露濕衣裳星斗近暖生毛骨夢魂知¶
<pb:KR4h0086_WYG_013-6a>¶
有時借得天風便喚取仙人白鶴騎¶
　　侍宴疊嶂樓次蘇資道韻¶
使君閒暇宴髙臺珮玉珊珊得重陪無數好山成疊嶂¶
一灣流水似天台烟中佛寺藏樓閣火後人家半草萊¶
不用登臨増感慨春風梁燕又歸來¶
　　西津渡¶
西津渡口望𤓰洲候吏懽迎使客舟天塹已無南北限¶
江流不盡古今愁雲連巨艦來湖口風送殘潮過石頭¶
<pb:KR4h0086_WYG_013-6b>¶
驛舍題詩滿東壁重來還憶去年秋¶
　　過邳州風雨不能渡宿州治¶
天上黄河勢欲奔江南游子黯銷魂隂風怒作波濤險¶
秋雨忽來天地昏下榻可堪塵滿席開懐頼有酒盈罇¶
曉晴又上征鞍去城下新添漲潦痕¶
　　上元日侍宴疊嶂樓¶
上使開華宴髙樓倚碧霄山如屏嶂列風逐管絃飄事¶
簡春偏永歌長酒易消月明人散後驄馬不勝驕¶
<pb:KR4h0086_WYG_013-7a>¶
　　毘陵𤣥妙觀¶
古柏青杉鏁翠霏寥陽金闕隠𤣥扉旛幢影動羣仙下¶
星斗壇空獨鶴歸髙閣雲深分樹色修廊雨過濕苔衣¶
壁間若問雙龍迹化作天池寶劍飛¶
　　汗酒¶
水火誰傳既濟方滿鐺香汗滴瓊漿開樽錯認薔薇露¶
溜齒微沾菡萏香水泄尾閭知節候津生華葢識温涼¶
千鍾魯酒空勞勸一酌端能作醉鄉¶
<pb:KR4h0086_WYG_013-7b>¶
　　題溪山烟雨圖¶
西崦人家枕碧流屋頭髙樹近山頭短蓑烟雨歸來晚¶
滿地落花人倚樓¶
　　馬善長設宴思逺樓湖船¶
綠野橋邊繫短蓬歸來微雨濕青驄草堂無夢尋康樂¶
蓮社何人憶逺公海上相逢疑昨日尊前談笑自春風¶
明朝舊約知誰問隔岸海棠花正紅¶
　　容城道院¶
<pb:KR4h0086_WYG_013-8a>¶
聞說容城小洞天當年曽住大羅仙星壇露冷人初静¶
竹屋雲深鶴正眠半面好山藏石室一泓清水引蒙泉¶
道人欲問全真訣須向純陽脉上傳¶
　　過維揚¶
露冷金盤酒價添雲埋瓊樹客愁兼竹西舊曲無人理¶
謾捲紅樓一半簾¶
　　雲龍教子圖¶
龍公頭角何嶄然教子拏雲飛上天語之慎勿習痴懶¶
<pb:KR4h0086_WYG_013-8b>¶
旱水盤盤井底眠¶
　　春江逸響圖¶
黄鶴磯頭一棹還白鷗波上幾人閒笛聲吹斷江南曲¶
不見漁翁秪見山¶
　　懐楊鐵笛¶
琵琶聲斷翠鸞孤鐵笛仙人淚眼枯聞道小絃今已絶¶
竹枝依舊唱西湖¶
　　溪山春雨圖¶
<pb:KR4h0086_WYG_013-9a>¶
野人結屋臨溪上溪上白雲生疊嶂城中車馬自紛紜¶
朝聽樵歌暮漁唱雲林靉靆春日低小橋流水行人稀¶
桃花落盡春何處風雨滿山聞竹雞¶
　　喜白髪¶
白髪新添不用憂鬢邊垂領自風流一簪霜雪簾櫳曉¶
萬古乾坤草木秋(闕/)　馬肝空拂拭底煩烏帽强遮羞¶
憑君試問封侯者幾箇全身了黒頭¶
　　過琴溪徐公釣臺¶
<pb:KR4h0086_WYG_013-9b>¶
芳草茸茸襯馬蹄重陪使者過琴溪東風又屬梨花月¶
夜雨新添燕子泥石室塵空蒼蘚合釣臺人去暮雲低¶
跛奚莫厭詩囊重多少江山未品題¶
　　次王安行韻¶
杖策來尋隠者居閉門重著絶交書入城無事不騎馬¶
臨水有時看釣魚未羨淵明開菊徑儗從諸葛住茅廬¶
清時羽翼知多少肯散黄金學二疏¶
　　次楊㢘夫韻贈歌者翡翠屏¶
<pb:KR4h0086_WYG_013-10a>¶
揚州曽賞瓊花宴吳下新傳翡翠屏湘水月明環珮冷¶
巫山雲濕髻鬟青蹙金孔雀非為貴隔屋琵琶正好聽¶
青鳥無情易飛去雕籠深鎖重丁寧¶
　　題舒秀實鉏隠¶
賔幕歸來野興濃卜居還得近城東繞籬自斸荆榛地¶
傍屋添栽杞菊叢一钁燕泥春雨後數聲牛笛暮烟中¶
紅塵軒冕非吾事老圃如今願已同¶
　　愍忠閣¶
<pb:KR4h0086_WYG_013-10b>¶
登臨獨上最髙層東北闌干不敢凭雲近蓬萊連複道¶
天低星斗挂觚稜愍忠曽葬征遼骨破暗空存供佛燈¶
欲浣京塵振衣袂冷風蕭瑟洒炎蒸¶
　　屠性¶
　　字彥徳㑹稽餘姚人明春秋學幼從晉卿黄太史¶
　　游故其詩文嚴整有法度嘉定儒學聘為經師其¶
　　經由多至草堂故得詩稍多¶
　　送王季埜侍父入京¶
<pb:KR4h0086_WYG_013-11a>¶
江左風流屬過翁賦成入奏大明宫未應膝上留文度¶
還向談邊見阿戎金縷東風歌折栁錦帆遲日帶歸鴻¶
六龍清暑灤河上扈從應馳白玉驄¶
　　館娃宫¶
棲越歸來此築宫佳人欲與死生同鴟夷始見投江上¶
烏喙俄聞賜甬東木落秋波環珮冷草生故國綺羅空¶
幾回香水溪頭望飛雉猶翻夕照紅¶
　　送人赴彭湖巡檢¶
<pb:KR4h0086_WYG_013-11b>¶
三十六島遶彭湖見說泉南天下無花時小隊旌旗出¶
處處春風啼鷓鴣¶
　　山閣¶
幽居只在碧山阿髙閣凌虚帶女蘿門外水生春渚白¶
窓前雲起夕隂多藏書每許鄰人借釀酒時邀野老過¶
見說南岡千嵗柏倚闌安得眄貞柯¶
　　和潘子棄韻¶
雲林精舍傍岩阿中有行吟十二窩陸羽泉清童汲慣¶
<pb:KR4h0086_WYG_013-12a>¶
潘郎詩好客酬多茅山猿鶴驚春曉楚水魚龍落夜波¶
歸去不成千里别抱琴重約聽樵歌¶
　　送趙季文¶
湖州此去百餘里公子之官是勝游細雨澹藏城外寺¶
垂楊齊拂水邉樓妙年未厭官曹劇大府仍聞禮數優¶
日日髙堂具甘㫖白魚須寄霅溪頭¶
　　送智教授兼柬郭思道錄事¶
先生去作州博士尚憶滄浪水竹居研露自臨修禊帖¶
<pb:KR4h0086_WYG_013-12b>¶
閉門欲著絶交書九江城外春颿近五老峰前曉雁疎¶
此去談經有餘暇參軍為我問何如¶
　　題趙子昻墨蘭¶
王孫宴罷碧瀾堂翠羽瓊蕤結佩裳欲寄靈均無處所¶
至今遺恨滿瀟湘¶
　　竹桃¶
仙子吹笙處碧桃花正開花邉有竹實留待鳳歸來¶
　　竹菊¶
<pb:KR4h0086_WYG_013-13a>¶
曽向山中住黄花爛漫栽主人縁愛竹三徑不教開¶
　　竹棠梨¶
石畔竹扶疎棠梨結子初坐來山雨過濕翠欲沾裾¶
　　竹梅¶
美人湘浦去翠袖倚琅玕横笛吹霜曉遙知不耐寒¶
　　題馬¶
渥洼神水與天通汗血淋漓帶赤騣明日甘泉祠泰畤¶
和鑾聲在五雲中¶
<pb:KR4h0086_WYG_013-13b>¶
曉來疎雨過沙隄振迅先聞栁外嘶不是圉人調未習¶
臨流怕濕錦障泥¶
　　陳秀民¶
　　字庶子¶
　　灤陽道中¶
晨出建徳門暮宿居庸關風鳴何蕭蕭月出何團團短¶
轅駐空野悲笳生夕寒我本吳越人二年客幽燕幽燕¶
非我鄉而復適烏桓前登桑乾嶺西望太行山太行何¶
<pb:KR4h0086_WYG_013-14a>¶
盤盤欲往愁險艱寓形天壤内忽如水上船昨日東海¶
隅今夕西江邉役役何所求吾将返林泉¶
　　吳中栁枝¶
長洲宫苑草離離中有吳王舊沼池至今二八吳中女¶
為人歌舞學西施¶
館娃宫中花似雲館娃宫外酒如春花前把酒花下醉¶
莫遣春愁惱殺人¶
姑蘇城邊楊栁絲千絲萬絲垂參差栁絲雖長不禁手¶
<pb:KR4h0086_WYG_013-14b>¶
難織迴文錦字詩¶
木蘭含芳西塢西吳儂出游知未知只恐過時不采摘¶
零落將隨秋草萎¶
棠梨花開郎出門宜男草生妾思君如何宜男草上露¶
不濕棠梨花底雲¶
白日欲暮入空房手把銀燭照西窓繡幃芙蓉開兩兩¶
金屏翡翠立雙雙¶
留君身上白狐裘賣妾頭上玉搔頭賣得青錢來買酒¶
<pb:KR4h0086_WYG_013-15a>¶
一洗從前離别愁¶
　　題竹¶
蒼林曉落天上雲萬頃瀟湘翠波冷月明葉葉秋無聲¶
著我扁舟卧清影¶
　　烟波晚棹圖¶
東林待月月未出長江走烟波著天青山迴首不可數¶
幾㸃白鷗飛過船¶
　　秋林平逺圖¶
<pb:KR4h0086_WYG_013-15b>¶
滄溟氣深秋映空髙雲晚墮玉林風金盤爛爛光出海¶
泠然坐我蓬萊宫¶
　　陪同公待制游南城¶
城南百花開滿洲城中主人招我游急喚吳姬歌小曲¶
莫令花落起春愁¶
　　王鑑¶
　　字明卿安平人幼侍父宦居吳中介然自處累舉¶
　　茂才不就閉户讀書非其人不交惟陸杞菊及家¶
<pb:KR4h0086_WYG_013-16a>¶
　　翁諸老成時往來實隠徳君子也¶
　　喬宜中邀看杏花并再和宜中劉禹疇韻¶
朱闌曲徑春光好一樹杏花開獨早枝頭無處著風流¶
時有幽香暗相惱畫堂簾影晝婆娑佇看嬌姿紅映縞¶
芳心欲吐半含羞脉脉春愁倩誰掃飛來翠鳥更多情¶
斜立花枝如畫藁主人留客客盡歡暢飲髙歌各傾倒¶
明朝迴首綠隂濃惆悵殘紅藉芳草¶
江南二月風光好為惜花枝春起早窓前曉露濕胭脂¶
<pb:KR4h0086_WYG_013-16b>¶
無限嬌羞使人惱欲開未開開更妍半醉佳人衣輕縞¶
年年消息雨聲中數㸃落紅和眼掃客來終日隔簾看¶
棋罷酒闌詩上藁情懐不似少年時白髪對花嗟潦倒¶
明朝相約抱琴來重嗅餘香步庭草¶
當時共說梁園好過眼繁華消歇早青城有恨不可雪¶
酒酣按劍生煩惱東風回首花滿城桃李紛紛紅間縞¶
一枝嬌小獨堪憐翠葉纎纎眉半掃徐熈巧思妙絶倫¶
畫出生紅留舊藁相期看花花已飄為惜春光𢬵醉倒¶
<pb:KR4h0086_WYG_013-17a>¶
酒醒不忍踏殘紅坐看佳人閒鬬草¶
　　送趙季文之湖州¶
東風官栁緑生烟江上飛花送客船人醉離亭金鑿落¶
馬嘶芳草錦鞍韉清溪繞屋渾如畫白酒盈尊不論錢¶
遙想政成多暇日好詩隨意入新編¶
　　曲江春望¶
簷牙隠隠出層霄飛閣連楹涌翠濤花夾御城紅霧重¶
春移仙仗綵雲髙天家日月無私照聖世山河不動搖¶
<pb:KR4h0086_WYG_013-17b>¶
正是太平文物盛玉笙金筦進蒲萄¶
　　發東滄呈伯京¶
空江五月湖水生搖搖一舸隨潮行蘆花旋風作雪舞¶
水氣上天侵月明白髪不禁游子興青山忽動異鄉情¶
天涯淪落何多幸頼有故人如弟兄¶
　　題梅二首¶
玉妃步步影毿毿燕罷瑤池酒正酣夜半不知風露冷¶
夢隨春雨過江南¶
<pb:KR4h0086_WYG_013-18a>¶
　　　右紅梅¶
湖上無書問老逋氷霜巖壑耐清孤三更月上天全白¶
轉首春風是畫圖¶
　　　右白描梅¶
　　呈張貞居¶
句曲仙人毛髪古蒼龍為劍羽衣輕道髙不入方士格¶
海内惟聞外史名石菌依稀丹氣動玉壺瀲灧紫文生¶
孤山祠與樓居近應傍梅花領鶴行¶
<pb:KR4h0086_WYG_013-18b>¶
　　春日草堂奎章照磨林彥廣惠酒¶
江南三月春始足桃花杏花參差開溪雲入屋夜生雨¶
山瀑近牀晴殷雷讀書弔古有何益行道濟時無此才¶
多謝奎章老文伯時時擕酒草堂來¶
柴門不起整十日溪上春風來更遲庭松自覺相忘我¶
野花不知開向誰㑹須釀酒致元亮底用抱琴懐子期¶
所喜樊山古心在相逢時許草堂資¶
　　王冕¶
<pb:KR4h0086_WYG_013-19a>¶
　　字元章㑹稽人卓犖不羣嘗游京汴間好為詩尤¶
　　工于畫梅以臙脂作沒骨體自元章始隠居若耶¶
　　山中事母盡孝道名公咸推敬之¶
　　偶成¶
四月八日風雨歇放翁宅前湖水髙典衣沽酒亦足醉¶
騎馬看花徒爾勞海國尚聞謌蔓草山陵誰與薦櫻桃¶
元龍本是無能者後世謾稱湖海豪¶
　　歸來¶
<pb:KR4h0086_WYG_013-19b>¶
頭白歸來驚面生東家西家知我名友朋投老漸凋落¶
兒女向年俱長成野梅開花尚古色山風吹雨墮寒聲¶
最喜溪翁㑹真率濁酒過牆香滿罌¶
　　寄徐仲幾¶
僦得城樓枕卧龍儲無甔石是英雄吟詩不媿杜工部¶
乞米或如顏魯公蘭省異于霄漢上草堂却在畫圖中¶
故人相見無多論笑指松花落晚風¶
　　山中答客問¶
<pb:KR4h0086_WYG_013-20a>¶
人間塵土苦熇煩林下清風六月寒夜半酒醒方脫屐¶
日髙眠起不簪冠坐看游蟻巡危磴靜聽閒花落古壇¶
老我自無軒冕意尋常豈是傲時官¶
　　題金陵¶
賞心亭前春草花賞心亭下栁生芽收功謾說韓擒虎¶
亡國豈由張麗華江山萬古足登覽豪傑幾人過歎嗟¶
野老相逢閒指㸃六朝宫闕盡桑麻¶
　　余日强¶
<pb:KR4h0086_WYG_013-20b>¶
　　字伯莊崑山人與余聲問乆闕一日以和楊鐵崖¶
　　詩來見其所學雲升川増不覺驚歎故録于此¶
　　奉同鐵笛相公賦王粲登樓圖¶
建安文章應劉陳通侻亦有王公孫長安西行白日匿¶
漢陽人依劉俊君漢陽偷安無逺畧王孫坐覺荆州窄¶
英雄固當擇所歸作掾終慙坐上客北風蕭蕭吹素心¶
北望杳隔荆山岑魏官牽車出關逺銅華蝕風驚春深¶
秋來滿眼生禾黍江山重感非吾土憑軒作賦抑何心¶
<pb:KR4h0086_WYG_013-21a>¶
猶是黄初非典午君不見當時奴視賣履翁矯矯文舉¶
真如龍¶
　　李廷臣¶
　　字仲虞台之寧海人幼從仲容丁先生游故有聲¶
　　江湖間所和余與鐵崖聨句詩尤穎脫觀者可知¶
　　矣¶
　　和聨句韻¶
榑桑旭日紅半壁草色如天青滿簾入海爵羣應化蛤¶
<pb:KR4h0086_WYG_013-21b>¶
逐風龍唾或生鹽長雲帶水連三島落月和星轉四簷¶
靈穴怪鰍潮捲尾中山老兔穎濡尖仙姬具飯青精細¶
庖吏儲鮮異味厭翠釜出駞行玉碗繡幃薰麝啟銀奩¶
吹簫公子鸞凰語擊劍將軍虎豹髯郢雪飄飄詩總好¶
蒲萄灧灧酒頻添酣歌更上層樓頂萬頃波光上下黏¶
　　和張句曲題楊鐵崖新居詩韻¶
昔年曽向賀湖過湖上春風生緑波吹笛道人從去後¶
抱琴客子已無多門前新栁黄于酒山下浮雲白似鵝¶
<pb:KR4h0086_WYG_013-22a>¶
今日姑胥懐舊隠興來時和紫芝歌¶
　　宗本元¶
　　字景明京口人幼好學能作詩嘗從天錫郭從仕¶
　　游其談論述作多似之今其所録皆草堂所題咏¶
　　也¶
　　題秋山圖¶
南游雁蕩北居庸歴歴青山在眼中今日不勝怊悵處¶
馬頭黄葉又秋風¶
<pb:KR4h0086_WYG_013-22b>¶
　　題琵琶士女圖¶
江水東流月滿船江風吹怨入氷絃何如銀燭秋堂夜¶
一曲新聲直萬錢¶
　　題墨竹¶
可人家住篔簹谷明月清風十萬竿一自玉山相見後¶
滿庭清影夢髙寒¶
　　陸仁¶
　　字良貴崑山人好古文詩不茍作為人沈靜簡黙¶
<pb:KR4h0086_WYG_013-23a>¶
　　與予有葭莩之好故舟楫時過草堂相與談詩清¶
　　話終日忘歸當時館閣諸公皆重之稱為陸河南¶
　　云¶
　　買妾言¶
遺妾明月珠結為雙珮璫妾身幸分明暮夜亦有光¶
　　春波曲¶
青青太湖波小小芙蓉檝舟輕弗解操水深那敢涉¶
　　栁枝曲¶
<pb:KR4h0086_WYG_013-23b>¶
朝垂金門雨莫拂玉闌風飛絮髙髙去枝葉在深宫¶
　　野田雀¶
野雀飛在田化為田中䑕黍稌動連雲䑕食那知止¶
　　缺月詞¶
月體無虧缺日照乃自偏安得長合璧與天相周旋¶
　　續弦曲¶
麐角煮為膠續弦弦在弓但持弦上箭不射孤飛鴻¶
　　精衛辭¶
<pb:KR4h0086_WYG_013-24a>¶
精衛兩翼大飛向海波去口銜石子不知數山髙髙海¶
深深山髙海深石自沈¶
　　招鵠辭¶
黄鵠兮黄鵠騫翮兮扶搖一飛兮絶泰華再飛兮冲層¶
霄鵠兮無弟與兄若将求其曹於乎鵠兮心悁勞燕雀¶
在樊兮食且飽樂且不憂中林有木兮木有巢鵠乎歸¶
乎無逺遨¶
　　石婦辭¶
<pb:KR4h0086_WYG_013-24b>¶
鳥鳴孤竹岡春花復斑斑江水日東落行人殊未還妾¶
孤處妾之心白於水水白泥可渾妾心潔且明望夫不¶
歸那忍生精神忽通化為石千秋萬年岡上立¶
　　題文海屋洛神圖¶
神之媛兮霓裳凌長波兮迴翔龍輈兮孔盖秋之水兮¶
如霜浦有蘭兮蘭有荑折芳馨兮遺所思揚舲兮遽逺¶
目眇眇兮愁予¶
　　思公子寄馬希逺¶
<pb:KR4h0086_WYG_013-25a>¶
蟋蟀兮在户菊始花兮婀娜擥芳兮延佇思公子兮江¶
之左荃橈兮桂旍江流兮泌清絙朱絃兮横琴荼甘如¶
薺兮楚酒馨宛延兮婁水蘼蕪黄兮夕雨婁之上兮有¶
園與廬思公子兮歸乎樂只¶
　　夫子去魯圖¶
遲遲兮去魯居是邦兮爰念父與母臨沂泗兮未濟望¶
龜山兮有渰其雨津則有舟兮車則在道先王軌轍兮¶
孰履其武道之不行兮命矣夫周旋天下¶
<pb:KR4h0086_WYG_013-25b>¶
　　潁之水賦題劉西村巻上¶
潁之水兮其流湯湯西匯于湖兮灌溉我稻粱我所居¶
兮潁之旁郊原孔膴兮有棗與桑朝耕于潁兮夕誦于¶
堂於赫在上兮如軒黄我出而仕兮遭世孔明我思潁¶
兮靡忘潁水決兮潁善忘潁之人兮毋䙝兮飲彼牛羊¶
　　春還軒¶
隂陽無停運太極體自常姤復造化樞日月天地房凝¶
寒一已消煦煦春載陽曲塘魚上氷層漢雁北翔潛心¶
<pb:KR4h0086_WYG_013-26a>¶
驗物候齋居情味長容色當少壯豈不惜流光流光不¶
待人撫時且徜徉¶
　　城上烏者取晉叔向城上有烏齊師其遁之謂而¶
　　作也漢桓帝時則有其謠迨梁劉孝威吳均輩比¶
　　有作焉然各有託而不及此意予方感悼其事因¶
　　補其義而賦云¶
城上烏羣相呼羣相呼䕶其雛公侯干城民父母官軍¶
見賊莫遁逃(叶/)城中之民勢亦孤安得千金覔壯夫城¶
<pb:KR4h0086_WYG_013-26b>¶
上烏烏有翮東西引雛飛格格胡為羣來盡紅帕驅民¶
登城要相殺鳥啼城頭頭亦白¶
　　送客一首贈凌元之别¶
送客復送客跋馬河之津河津雪始霽細栁媚將春畫¶
船平如屋中有白髪親嵗晏歸鄉井母子意欣欣持觴¶
壽阿母祝母年如椿司征祿堪養馳驅亦良勤雙谿見¶
明月定當懐故人¶
　　矯矯一良士¶
<pb:KR4h0086_WYG_013-27a>¶
矯矯一良士志行與世殊三年斵一輪十年成一車度¶
才擇堅貞髹畫飾丹朱斵輪無不方制車復有輗識者¶
以為巧不識以為迂一朝祀先行出門登廣途鳴鸞和¶
相應執御轡如濡邈矣天路遐懐哉若人且¶
　　賦得青天月團團盛孟章古香亭¶
青天月團團大于黄金井中有桂樹枝上疑山河影微¶
步下亭臯夜色天與永露葉團夕隂幽芬襲巾領把華¶
翫明月逌然發深醒¶
<pb:KR4h0086_WYG_013-27b>¶
　　乾明寺鐘詩與玉山同賦¶
猗嗟鳬氏乆不作乾明寺鐘奚制度冶金為池粲於鑠¶
圓範胚渾囿𡨕邈雷文庚庚外周郭蒲牢上呀犍兩角¶
叩之響答佛鬼愕曰聰曰瞶俾有覺登之崇虡度之閣¶
千年懸象免蝕剥昭兹銘言著金錯至正庚寅四月朔¶
　　　顧瑛詩曰乾明寺中樓百尺壯壓神州負六鼇¶
　　　鳬氏範金圖罔象鯨魚觸浪吼蒲牢風生瀚海¶
　　　潮音逺霜落豐山夜氣髙令尹名僧合同傳千¶
<pb:KR4h0086_WYG_013-28a>¶
　　　鈞筆力仗誰操¶
　　寄五峯李著作一首¶
小車上直過宫溝城闕沈沈十二樓太乙靈光金匱夕¶
少微星采玉垣秋齋房度曲謌朱鷺海子驚弦起白鷗¶
想得賜金歸里第雁山依舊足清游¶
　　題謝伯誠青梧軒録上玉山徵君求教¶
青梧軒前梧十尋水屋雪洞相蕭森髙枝樓樓不受暑¶
大葉拳拳故多隂丹丘鳴鳳幾時至金井啼烏秋思深¶
<pb:KR4h0086_WYG_013-28b>¶
謝家園池信清絶擬來與子一横琴¶
　　題漢天馬圖¶
朱鬛衝風汗血斑遙思踣雪度龍關風塵四海兵戈滿¶
未省將軍戰馬閒¶
　　送友人之京兼懐陳庶子¶
五兩搖搖孔翠翎舵樓釃酒候潮生為言北海三千里¶
只作南風十日行檣頂隕星神或降浪深隂火夜還明¶
到京煩告陳徵士兩得緘書慰逺情¶
<pb:KR4h0086_WYG_013-29a>¶
十月江南草樹空五雲天近立鼇峰龍沙飛雪似掌大¶
馬湩醉人如酒濃曽佐元戎書露布還陪天子頌東封¶
宛駒自此行千里消息無忘輒報儂¶
　　題金陵¶
麗正門當天闕髙景陽臺下草蕭蕭江圍大地蟠三楚¶
石偃孤城見六朝落日不將遺恨去秋風能使旅魂消¶
忘情只有龍河栁烟雨年年換舊條¶
　　送趙季文之湖州知事¶
<pb:KR4h0086_WYG_013-29b>¶
能詩自愛水曹掾又况樓船向霅濆方伯正思賢從事¶
邑人還識舊参軍青山對幕髙於弁春水連城蕩若雲¶
或過王孫池沼上莫驚亭下白鷗羣¶
　　題水仙¶
媺嬋媛兮清揚明月為佩兮緑雲為裳搴芳荑兮遺誰¶
幽懐悁兮如結嫋嫋秋風水深兮可涉¶
　　題倪元鎮畫雲林圖¶
窈窕平林岸岸流雨柯凉葉樹樓樓秋風箇裏梁溪思¶
<pb:KR4h0086_WYG_013-30a>¶
南市津頭欲問舟¶
　　婁東園分韻得人字¶
步游婁東園清暑水西濵水色動庭户坐深涼蕩人葵¶
花露泥泥桐葉雨蓁蓁觴酌麻姑酒歡泳習池賔晤言¶
式相好諒知心所親留滯豈恒乆揚鑣清路塵¶
　　送李景福游武當¶
均州武當巴峽東徑去已復嵗將終鹿皮為衣不怕雪¶
艇子行江能呪風鐵繩直垂斗崖上神闕望拜五雲中¶
<pb:KR4h0086_WYG_013-30b>¶
玉竇流肪可採飰歸來驗子碧方瞳¶
　　天馬歌¶
於穆世祖肇王蹟受天之慶大命集神㝢鴻圖大無及¶
功烈皇皇共開闢四方下上沛流澤列聖相承纉丕績¶
哲王嗣位建皇極大臣弼輔尚禹稷禮樂制度靡有隙¶
六府孔修萬姓懌天子聖徳於昭赫念承皇祖心弗宅¶
日月同明天地廓絶域窮陲歸版籍萬國貢獻嵗靡息¶
琛瑤瑰異陋金錫豈須征討費兵革文懐逺人盡臣服¶
<pb:KR4h0086_WYG_013-31a>¶
至正壬午秋之日天馬西來佛郎國佛郎之國邈西域¶
流沙瀰漫七海隔浪波横天馬横涉馬其猶龍弗顛踣¶
東逾月窟過回紇陸地不毛千里赤太行雪積滑如石¶
電激雷奔走飈歘四年去國抵京邑俯首闕廷拜匍匐¶
帝見逺臣重怵惕慰勞以酒賜以帛逺臣牽馬赤墀立¶
金羈絡頭朱汗滴房星下垂光五色肉騣巍巍横虎脊¶
崇尺者六修丈一墨色如雲踶兩白天閑騏驎俱駿骨¶
天馬來時皆辟易驌騻屈椉未足惜大宛渥洼斯與敵¶
<pb:KR4h0086_WYG_013-31b>¶
穆王八駿思游歴漢武窮兵不多得天馬自來徵有徳¶
史臣圖頌永無斁再拜歌詩思彷彿願帝愛賢如愛物¶
更詔山林訪遺逸昭明治化齊堯日帝業永固保貞吉¶
天子萬壽天降福¶
　　桓王墓¶
城東盜發桓王墓遺物書年見赤烏羣醜揚兵俱叛漢¶
弟兄汗馬竟開吳早思宻隧藏弓劍寧謂隂房出兔狐¶
英氣如生風滿樹焄蒿悽愴不能無¶
<pb:KR4h0086_WYG_013-32a>¶
　　送康魯瞻除國子司業¶
水曹之官官最清拜命迺復貳司成時人總美孔穎達¶
國子正慕唐陽城隂槐承雲日華動秋水如璧星文明¶
金支翠旗或臨幸朝陽聽子鳳皇鳴¶
　　寄倪雲林¶
花明快雪鈎簾坐謾把閒情寫竹枝誰謂兩生仍在魯¶
共知三謝最能詩溪頭姑惡當人語露下戎葵向日垂¶
艇子不來婁水暮百回延望念深期¶
<pb:KR4h0086_WYG_013-32b>¶
　　寄張貞居¶
龍井西來雲石塢仙人居處好池臺紫芝屋角春俱大¶
白犬山頭夜獨回或見游神形似豆莫驚酣睡息如雷¶
開過辛夷又三月青牛車子幾時來¶
　　送强彥栗之京都¶
春水滿南國悠然生逺愁褰裳采芳荑薄莫送行舟神¶
都麗燕服景氣若瀛洲星連絳闕動雲承翠華浮駕鵝¶
飛海子楊栁䕃宫溝寄言幕府掾覽賞日夷猶¶
<pb:KR4h0086_WYG_013-33a>¶
　　白紵曲送朱元長之膠州同知¶
白紵皎皎淨凝華皎如明河流素霞想當浣濯踏江沙¶
江水青青蘭紫芽金窓無人思綽約裁作春衣使君著¶
使君有行隔千里流飈莫遣車塵起車塵起涴白紵願¶
君服之保明潔載歌白紵與君别¶
　　思崑崙歌¶
昔我侍紫皇從游崑崙頂手持九龍節前驅陟盤嶺翠¶
鳳低回玉麟騁羣御霞衣日星炳靈飈冉冉動卿雲月¶
<pb:KR4h0086_WYG_013-33b>¶
出瓊林散金影瑤草神芝光萬頃羽葆霓旌立真境吁¶
嗟真境宻且周黄金作屋玉作樓紫皇宴坐鏘琅璆九¶
色錦裙緑華裘仙嬪左右如雲稠鳳笙龍管音婉柔帝¶
呼九霞酒遍賜星冠儔令我歌洞章鵠立金鼇頭天河¶
如練東南流孰曰弱水弗可舟上清真人起勸酬丹書¶
玉册夜不收帝謂大道邈以幽元氣運行天地浮俯視¶
昏濁穢九州鴻濛希夷誰克求嗟爾小子宜飭修還丹¶
之壽齊山丘積功成練能無由我今縱爾洞府游洞府¶
<pb:KR4h0086_WYG_013-34a>¶
游悞落人世三千秋三千秋碧海頭黄塵眯目令人愁¶
日月飛行不可留微生幸結香火縁使我再遇玉都仙¶
握手大笑談重𤣥太山萬丈下瀑泉金莖秋露滴銀盤¶
半夜白海開青蓮仙人大藥非凡鉛豈曰變化直萬錢¶
一粒入口能長年仙人仙人願乞與使我復到崑崙顛¶
拜手稽首紫皇前¶
　　袁華¶
　　字子英吳之崑山人幼有雋才尤善作詩鐵崖先¶
<pb:KR4h0086_WYG_013-34b>¶
　　生愛其俊敏常與過余草堂輒有吟咏徳性純雅¶
　　尤可稱焉¶
　　題玉山所藏畫水仙巻書達秘書後¶
窈窕楚臯女委蛇佩陸離凌風翳翠袖椉月靡雲旗含¶
嚬黙延佇怊悵失佳期涉江采璚芳将以慰所思¶
　　　達秘書詩曰翠羽靈旗候洛津凌波微步韈生¶
　　　塵可憐金屋重門掩只有陳王夢阿甄¶
　　題畫竹¶
<pb:KR4h0086_WYG_013-35a>¶
風生太液水微波霜影侵堦月色多截得昭華蒼玉琯¶
多情蕭史奈愁何¶
　　婁東園分韻得秋字¶
今日有佳集野航俯清婁酒從碧筩瀉烟向博山浮長¶
林樹隂宻芳池水氣秋蟬依叢葉語魚唼落花遊暫合¶
還亟散飛光為遲留¶
　　野航壁¶
淥水滑可染白石明可把髙林落秋聲誰船繫其下¶
<pb:KR4h0086_WYG_013-35b>¶
　　和鐵崖先生韻¶
醉著宫袍天上來鳳簫吹月下蘇臺風生錦纜牙檣動¶
燭剪金釵玉蕋開仙掌露華浮沆瀣珠簾雲氣接蓬萊¶
桃花源裏春如海儗泛星槎達上台¶
　　小游仙¶
鸞胎麐脯侑璚巵五色雲旗阿母來樹上蟠桃如斗大¶
休令狡獪小兒知¶
樓觀峩峩白玉京雲房中有董雙成瓊漿百斛那解飲¶
<pb:KR4h0086_WYG_013-36a>¶
要學叢霄作鳳鳴¶
桑田變海海揚塵持節麻姑駕五雲九老未來煩見待¶
作書先為報元君¶
發軔朝從麐鳳洲五城弭節宿崑丘蕭郎吹得参差玉¶
更約飛瓊十二樓¶
　　海津即事二首¶
沙門宛在海東邉白浪漫空霧漲天屯衛逺分貔虎士¶
島夷潛匿蜑蠻船蓬萊清淺髙秋見碣石蒼茫落照連¶
<pb:KR4h0086_WYG_013-36b>¶
應笑嬴秦那解事虚勞徐福迓神仙¶
鑾輿北狩神京日車騎回屯海上秋草地霜寒散駝馬¶
氊廬日夕下羊牛革囊挏酒醺人醉蘆葉吹笳動客愁¶
幸遇太平忘武備蹋歌頓足擁貂裘¶
　　壽徐復初¶
星應郎官析木津鬱葱佳氣曉氛氤儗周甲子四百嵗¶
重見周王二月春花底吹笙來鸑鷟膝前行酒舞麒麟¶
種雲萬頃都成玉夜夜虹光向北辰¶
<pb:KR4h0086_WYG_013-37a>¶
　　和鐵崖先生蹋踘篇¶
冶家女兒髻偏梳教坊出入不受呼蹙金小襪飛雙鳬¶
飛雙鳬曳雙袂玉圍腰珠絡臂¶
栁風吹雲衮香綿六銀繡花明月圓湘波盈盈動金蓮¶
動金蓮汗霑粟屐鮫綃釧鳴玉¶
女郎娟娟栁腰肢錦靴靿束青芙蕖玉纎團雲傾紫絲¶
傾紫絲軃羅袖蹴花心為郎壽¶
香輪小鞹戎葵紋官場蹋起齊青雲綵結樓縣月為門¶
<pb:KR4h0086_WYG_013-37b>¶
月為門&KR1143;身過五華團天上墮¶
　　渡黄河¶
河之水流瀰瀰出崑崙導熊耳逾龍門激吕梁吾不知¶
其幾千里但見濁浪溷淈東馳入海日夜去不已奔灘¶
水瀺灂斷岸石碕礒北風揚沙雙目眯一夫操舟衆夫¶
艤長年百丈上急洪十步趨前九步止蒲伏力爭磨旋¶
螘戲馬臺空履橋圮芒碭雲飛大風起楚漢英雄俱已¶
矣吾聞千年一清聖人生聖人臨御河當清河之清萬¶
<pb:KR4h0086_WYG_013-38a>¶
方寧下土江南蟣蝨臣觀光獻頌歌時平¶
　　送盧拙菴游茅山¶
盧郎抱琴别我去駕言往采茅山薇三峯月下木客嘯¶
丹陽湖中姑惡飛筍輿問程溪店逺芒鞵躡雲林逕微¶
歸來袖有長生藥乞取刀圭意莫違¶
　　登桐川郡樓¶
酒酣倚闌西日暮青山當户如髙人銀杏樹隂不受暑¶
薔薇花開猶是春目送雲霄瞻羽翮手捫河漢近星辰¶
<pb:KR4h0086_WYG_013-38b>¶
莫欺老子才情減還據匡床折角巾¶
　　游惠山寺¶
蒼山蜿蜒蟠九龍石泉混混流其中下灌吳田數千頃¶
澤物豈止煎茶功支分餘潤及草木松杉栝柏青䝉茸¶
只今無錫天下濟鍜冶不復炎烟紅鼪鼯羣嘯叢祠空¶
遺像者誰桑苧翁汲泉酹地薦蘋藻俯仰千古懐清風¶
　　寄子明兄¶
我兄三月適上國賤子定省臨髙堂慈親病已勿湯藥¶
<pb:KR4h0086_WYG_013-39a>¶
官奴手解縫衣裳五雲樓觀烟花合萬里河山日月光¶
司馬多才年更少儗將詞賦獻長楊¶
　　靜安堂為婁下徐氏賦¶
婁江東下經崑丘上有新堂何渠渠軒榮窈窕通綺疏¶
挾以槐栁羅前除堂中之人美而修集芙蓉裳紫霞裾¶
心不妄動安無虞誰其主之曰姓徐女紅麻枲子治書¶
豐年多黍仍多稌視彼利欲爭紛挐蹲沓權門足趦趄¶
何如靜安安厥居汝陽作詩置座隅朂爾朝夕勤劬劬¶
<pb:KR4h0086_WYG_013-39b>¶
毋縱逸樂荒于嬉審能行之寧爾軀¶
　　次草堂清集韻奉懐李五峯先生兼柬諸君子¶
草閣臨江上有楓長天秋淨見㝠鴻百花洲畔纎纎月¶
從此相思夢寐同¶
　　題張外史登善精舍¶
隂森水石林塘幽六月彷彿如三秋髙遁何慚孔車騎¶
舊游還憶董糟丘鶴臺夜禮清虚像鳬雁朝迴黄蔑樓¶
願乞引年餐玉法頡頏飛佩閬風頭¶
<pb:KR4h0086_WYG_013-40a>¶
　　次瀞天鏡韵奉懐句曲外史雲扉講師¶
曽陪外史清凉室二老風流老更狂海上留衣有韓子¶
僧中愛馬獨支郎近傳蓮社開龍井更約蘭亭汎羽觴¶
已辦青鞋仍載酒舉桮同吸鑑湖光¶
　　送陸二茂才南回¶
燕山十月同為客之子先我江南回清秋岱岳雲邉見¶
落日黄河天際來平安煩向吾家報襟抱相期異日開¶
舟過廣陵重九節好呼尊酒慰羈懐¶
<pb:KR4h0086_WYG_013-40b>¶
　　題江山蕭寺圖¶
百里風颿晻靄間暮潮西上復東還斷磯雁塔雲林表¶
知是吳頭楚尾山¶
　　客海津送郭秀才南回¶
百丈牽船上御河客中送子奈愁何柂樓晚飯魴魚美¶
細雨微風水不波¶
草低沙軟見牛羊烟霧蒼茫落日黄燕女如花不相識¶
笑傾馬湩勸人嘗¶
<pb:KR4h0086_WYG_013-41a>¶
海霧昏昏水拍天馬牛遺矢滿平川翻思五月江南道¶
萬木清隂叫杜鵑¶
　　贈能拙翁¶
鹽鐵塘邉草色齊我居塘東子塘西興來相過不相問¶
自把新詩竹上題¶
　　題滄江月色圖¶
水寒月明天蒼蒼欲落未落夜未央足叩兩舷歌滄浪¶
金粟圖中見真跡中岳外史美冠裳¶
<pb:KR4h0086_WYG_013-41b>¶
江臯木落江月明坐擁錦袍調玉笙吹作崑丘雙鳳鳴¶
順流東下莫蕩漿好逾弱水窺蓬瀛¶
　　二月廿九日游董氏墳菴次錢冶韵¶
明朝二月三十日三分已過二分春莫思萬事且飲酒¶
林外提壺亦勸人¶
　　次草堂清集韵¶
芙蓉小苑落秋紅聲動帷犀瑟瑟風共說揚州月無頼¶
紫鸞簫裏露臺空¶
<pb:KR4h0086_WYG_013-42a>¶
江上野航絶低小曲曲疏櫺面此君茶具酒材饒菜把¶
何妨佳客盛如雲¶
秋風細細動青蘋甘菊決明開斬新禾黍登場雞犬靜¶
買魚沽酒醉比鄰¶
繡被熏籠䕶暖雲酒痕曽上錦綾紋秋風草閣梧桐雨¶
清坐張燈校玉文¶
　　次秦一秀才見寄¶
晨興謝囂襍晞髪坐廣庭零露泫叢條初日薄東榮矯¶
<pb:KR4h0086_WYG_013-42b>¶
首懐友生惻愴難為情有酒但斟酌莫嗟年運傾¶
　　題徐種雲撿校水閣¶
湧金門外春如海虚閣亭亭瞰水涯畫棟留雲凉縹緲¶
雕闌轉月澹交加杜陵濯錦江頭酒賀監千秋觀裏華¶
樹樹芙蓉圍别港雙雙鸂鶒聚圓沙游絲趁雨縈紅樹¶
香霧隨風度碧紗潁水荒凉安足數郎官空閣未容誇¶
牕含嶺雪通三島塵逺壺天貯九華歸去漁舟聞欸乃¶
坐來櫪馬絶喧譁自縁丹扆曽投䇿豈用青門學種𤓰¶
<pb:KR4h0086_WYG_013-43a>¶
始信登瀛元不逺鎮從此地泛仙槎¶
　　紀行歌送陳廣文¶
陳廣文短而精悍才且儁垂老逺之新喻任中流揚舲¶
張大颿窄帽霜華照秋鬢我别楚鄉今十年夢想江山¶
動游興憶昨經覽初看山數去程泊舟婁江口坐待南¶
風興長年三老椎大鼓釃酒割牲祈降靈須㬰挂席入¶
揚子東望淮沙海門紫鯨魚吹浪波㝠㝠不覺狼山去¶
如駛舟行三日數百里忽見金焦屹相峙鐵甕城頽壁¶
<pb:KR4h0086_WYG_013-43b>¶
壘荒百戰英雄嗟已矣曉行朱金沙暮泊石頭城不聞¶
商女歌玉樹黄蘆苦竹生秋聲復泝長風沙還經敷淺¶
原落颿彭蠡渚遙見香爐烟却憶儀真不數日行盡長¶
江十三驛鄱湖雨晴氷鑑開白石青林映行色始離墟¶
落見城市髙閣巍巍對山起摩挲鐵柱弔旌陽俯仰清¶
風懐孺子三洲木落秋雨霜閣皂玉笥青天雙烟花萬¶
井照丹碧石城百丈圍清江范夫子清江生視草登紫¶
閣看花游玉京子今往彼我歌紀行范公雖仙典刑在¶
<pb:KR4h0086_WYG_013-44a>¶
山川草木皆知名醉歌擊珊瑚君毋憂問途安得成寛¶
輩寫作長江圖¶
　　述懐贈鍾安期兼柬富珠哩子昇¶
我游錢唐時始識種雲叟種雲江夏姿意氣傾牛斗小¶
閣瞰重湖掩映栁洲栁數過南陽君髙居宅其右長身¶
美丰標清廟列尊卣堂前兩槐樹薿薿葉碩茂清言坐¶
竟日炊黍剪春韭極稱安期生亹亹不絶口前年往京¶
師同汎具區藪傳舍遂識君傾盖若舊友檥舟垂虹側¶
<pb:KR4h0086_WYG_013-44b>¶
返照在户牖鱠鯉烹鳬雁張鐙夜置酒哀絃展清商撫¶
節歌擊缶間别情何長愧乏報璚玖去年南陽歸往勞¶
或恐後君至我適來良㑹亦非偶我留洪橋市君宿南¶
屏阜相過半舍餘觸熱屢奔走迫暮即下榻𤓰果雜野¶
䔩秉燭坐假寐欲睡還掣肘自言上有親龍鍾及黄耉¶
下無應門兒内乏主饋婦干祿閩中郡風埃面多垢薄¶
遂終養計奄焉失慈母履霜悲風木居廬嵗時乆今子¶
來婁江訪我意彌厚睠兹夏春交新緑暗林莽别君休¶
<pb:KR4h0086_WYG_013-45a>¶
作惡思君獨延首呼酒與君飲中懐與君剖昔如鷹脫¶
韝今若魚在罶北南屢邅回齟齬動輒咎長歌送君行¶
輾轉愈懐舊種雲已仙游空室泉瀏瀏南陽往泉海側¶
近回轅否相逢倘問予為言安畎畆¶
　　楊栁枝送蘇彥剛奉母入汴¶
楊栁枝春江曲千縷萬縷搖新緑柔條不解繫蘭橈相¶
趁游絲向天北兒郎去未歸數遍江頭樹憂心如搖旌¶
縣縣逐飛絮絮飛葉成隂猶能庇本根嗟彼逺行子胡¶
<pb:KR4h0086_WYG_013-45b>¶
為不思親枝上靈禽噪晴晝鶴髪臨門屢搔首綵衣南¶
歸琴堂下持觴起舞歌楊栁母樂洩洩子樂融融不比¶
楊栁枝零落同秋蓬母子歡樂情無終嗚呼母子歡樂¶
情無終¶
　　鶴巢為龍虎道士趙伯容作¶
野鶴龍虎至故巢鳳皇顛故巢破勿理新巢小于拳修¶
頸髙結喉𤣥裳何蹁躚曉棲三珠樹夕飡五色烟左盼¶
紫虚君右揖浮丘仙嘯歌空洞章覽景升上𤣥緬懐塵¶
<pb:KR4h0086_WYG_013-46a>¶
外蹤歸來是何年¶
　　哀宋姬(并序/)¶
　　　宋姬者宋肅王樞之女也幼戲水濱得玉印一¶
　　　文曰金妃之印靖康之難入金金主强納為妃¶
　　　或云符印之䜟夫父讐不共戴天况國亡家滅¶
　　　之餘猶委質以求全者君子不取也吾觀姬之¶
　　　心則不然欲求其死以不死耳故甘屈身為巾¶
　　　櫛之侍箕帚之奉冀一言以悟主聴庶㡬二帝¶
<pb:KR4h0086_WYG_013-46b>¶
　　　生還雖血濺北庭骨糜鼎鑊亦不惜也否則蓄¶
　　　謀藏機俾其禍生于袵席間以雪大辱大恥然¶
　　　則不幸而誅戮雖死猶不死也至後又徙二帝¶
　　　于五國城姬驟諫而主怒以匕首殺之予哀姬¶
　　　之志不克信而嘉姬之死得其所嗚呼處變而¶
　　　不失常道者其惟宋姬乎廼作辭以哀之其辭曰¶
膏吾車以北征兮歴黄龍之故城山川蚴蟉以盤鬱兮¶
實完顔氏之所京當二世之雄特兮日從事乎兵革胡¶
<pb:KR4h0086_WYG_013-47a>¶
靖康之多難兮身降庶而竄殛維肅王之有女兮亦俘¶
纍而在行符玉文之印讖兮充下陳于旃房甘伏節委¶
命迺固當兮羌殺身其何益俟機隙之或可乘兮雖九¶
死而不惜彼得雋而騁奸兮又將徙二帝于窮山之隂¶
昧大義而共戴天兮荃不愧于中心陳讜言之謇謇兮¶
諫不從而矢繼以死也何彼蒼之不鑒其忠誠兮竟捐¶
生于寸七也噫吁天胡不仁兮俾中原之淪覆父既辱¶
兮國隨覆身既失兮讐不能復謀弗克兮遭殺戮哀幽¶
<pb:KR4h0086_WYG_013-47b>¶
憤兮不平河流湯湯兮征鴻肅肅泰陵兮拱木金源兮¶
走鹿些吾辭兮弔貞淑魂其歸來兮故國(叶谷/)¶
　　獨酌謠¶
獨酌一壺酒獨酌樂天真又何須撞鐘擊鼓列鼎坐重¶
茵又何必秦謳趙舞翠袖映朱脣天地作蘧廬日月為¶
户牖隂陽作朋造化為友不願白玉懸腰間不願黄金¶
繫肘後但願年豐五穀登日酌美酒一千斗獨酌有真¶
樂但惜無知音池蛙解奏鼓吹樂山鳥能歌快活吟既¶
<pb:KR4h0086_WYG_013-48a>¶
不負公家租又不負私家金仰天嗚嗚兩眼白感時撫¶
事愁彌深長歌拔劍舞渾脫壯氣激越秋隂隂獨酌之¶
樂莫遣他人知他人不解翻見嗤酒酣慷慨肝膽露肝¶
膽潔白無瑕疵君不見東家積錢與斗齊美人如華白¶
玉題一朝禍起口仰藥紅顏散作他人妻悔不日日獨¶
酌三千巵又不見王敦不飲愷殺婢舒王固辭司馬醉¶
千古垂名在汗青酒邊已露奸邪意¶
　　木有螙¶
<pb:KR4h0086_WYG_013-48b>¶
木有螙聲&KR0609;&KR0609;口以木為糧身以木為屋風雨不漂搖¶
寒暑任往復潛匿心孔安一飽萬事足獸罹網羅魚餌¶
毒木中之樂那可儗爾螙慎勿使穴穿穴穿穿穴集螻¶
螘啄木飛來不貰汝¶
　　驅車篇送瞿慧夫之鎮江學録¶
驅車聲轔轔駕言適朱方揚旌翠析羽櫜弓叢在房褰¶
帷覽河山飛葢度康莊行矣闡文化天子正當陽¶
　　過張子英閒止齋閱法書名畫歸湖上以紀¶
<pb:KR4h0086_WYG_013-49a>¶
步出甘泉坊始得閒止齋雖迫市中集頗愜靜者懐閱¶
架發古祕愒玩心所諧方忻晝晷永適際風日佳疏花¶
鄂韡韡好鳥鳴喈喈回䇿古城隅叢祠臨水涯喬木暄¶
氣合遙峰夕烟霾寤歌遂成章聊以慰離乖¶
　　游南山諸寺次雲扉講師韻有懐張外史¶
昔陪張外史躡雲上崔嵬前登風篁嶺酌泉蒼蘚堆後¶
度麥岡重荒墳際蒿萊陵谷嗟變遷感兹良悲哉維時¶
夏春交鳥乳聲喧豗行循靈石磵坐覔繙經臺萬竹森¶
<pb:KR4h0086_WYG_013-49b>¶
玉立雲扉絶纎埃楊氏椒房親葬母此山隈想當全盛¶
日冠盖如雲來至今清壑亭金鋪照莽苔行觴藉草飲¶
蔬筍襍櫻梅頼彼二三子促席相延陪醉題素壁間詞¶
翰粲璚瑰掩映房山咏光怪燭九垓桑田變滄海化鶴¶
何年回二妙不可作掩巻心孔哀¶
　　慶左轄府昌陽試花¶
扶輿磅礴鍾草木粤有靈苗根蹙縮下嵌崖竇漱蜚瀑¶
澤沐沆瀣煦初旭寸十二節色縝緑厥名昌陽葉上矗¶
<pb:KR4h0086_WYG_013-50a>¶
凌傲霜雪氣芳酷審能食之面如玉嵩丘中人衣朱襮¶
翩然而來輸相國挾以盤盂湛清淑雲根堅固嵗不刋¶
花如車輪光𣋌然素榮英英秀而妍内秉貞白美嬋媛¶
見之者昌壽綿延飛行八極生羽翰豈但明目能引年¶
世人不信空自捐吁嗟相國仁且賢載拜上致紫皇前¶
為霖為雨蘇煩悁¶
　　玉山同汎婁江舟中即事¶
六月横塘水漫沙清明風起豆將花憶同對榻頻更燭¶
<pb:KR4h0086_WYG_013-50b>¶
喜共臨流得汎槎盌送白蓮狂客酒刀分紅玉故侯𤓰¶
草堂佳處咫尺許梧竹清隂生晚霞¶
　　　顧瑛就和曰夏潮平沒白鷗沙舶趠風生起浪¶
　　　花為向船頭置美酒恰如天上泛浮槎銀盤雪¶
　　　落千絲鱠玉手氷分五色𤓰明日山中看疎雨¶
　　　共將詩句寄丹霞¶
　　郊居¶
郊居旭日旦草木發華妍沃壤潤含雨髙林澹浮烟飛¶
<pb:KR4h0086_WYG_013-51a>¶
鳴變新聲游泳起清漣所忻氣候和那計節序遷逍遙¶
城闕中放浪江浦邊曉從銕塘去暮向樊村還上懐舞¶
雩詠下儗歸田篇宴安古所戒躬耕樂天年¶
　　題金人校獵圖¶
朔風吹驚沙樺林葉斕斒獸肥馬驍雄校獵出天山曉¶
逾黄龍塞暮入居庸關騂弓金僕姑寶刀龍爵鐶白鵝¶
雲際落小隊磧邊還披圖重興感緬想明昌間¶
　　野芳亭雅集¶
<pb:KR4h0086_WYG_013-51b>¶
野芳之亭俯婁濵華明曲岸波粼粼車騎襍遝羅衆賔¶
蹙金麒麟蟠繡文玉壺青絲酒如銀熊蹯鼈甲猩猩脣¶
飛觴舉令不厭頻青娥皓齒歌聲匀就中阿鬟藝絶倫¶
音節逺過韓與秦金魚夾衫搖麯塵弓盤舞雪何紛紜¶
當座虎頭痴絶人放浪詩酒從天真不惜千金買嬌嚬¶
　　張泰正月十六日作¶
長安元夕少燈光此夜歡娛覺更忙十里東風吹翠袖¶
九門銀燭照紅粧虹橋御陌爭春步雲閣誰家閟晚香¶
<pb:KR4h0086_WYG_013-52a>¶
醉看吟鞭急歸去老夫當避少年狂¶
　　郭文舟屋竹枝詞¶
金馬何曽半步行碧雞那解五更鳴儂家夫婿乆離别¶
恰似西山空得名¶
　　張含龍池春游曲¶
紅心草茁紅桃開龍池淼淼春水來春鳥語不歇春燕¶
語更切少婦踏青游傷春無限愁紅蕖蹀&KR0604;曳羅襪羅¶
襪塵生暗香發宻意難傳陌上郎含羞折花空斷腸跢¶
<pb:KR4h0086_WYG_013-52b>¶
跦路側盼斜陽¶
　　王竑迴瀾閣¶
不成亭館不成樓矮屋重棚立水頭非儗金梁横巨海¶
也為砥柱屹中流座中爽氣消三伏檻外飛湍肅九秋¶
幾度登臨仰前哲昌黎古作邈難儔¶
　　醒心亭¶
鑑池池上結茅亭卸却煩襟任獨醒雲影散來無外物¶
天光澄處是虚靈青青草色開牕見颯颯松聲隔座聽¶
<pb:KR4h0086_WYG_013-53a>¶
塵慮不干真境絶焚香兀坐理黄庭¶
　　秋香徑¶
歸老溪園徑未荒徑邊黄菊有餘芳芒鞋踏處濡朝露¶
藜杖擕來帶晚香清景且宜供笑傲髙年何必問行藏¶
淵明把酒來籬下我亦隨縁醉此傍¶
　　丹霞塢¶
不學逋仙學董仙杏花開遍石牆邊渾疑日下朝雲界¶
半是人間大赤天晚景催人雖潦倒春光在眼且留連¶
<pb:KR4h0086_WYG_013-53b>¶
村翁擕酒來相訪憇此徜徉共醉眠¶
　　水竹居¶
水繞柴門竹繞闌歸來寓此足盤桓一溪氷玉涵春意¶
萬箇琅玕耐嵗寒對客只求詩興好臨流肯放酒杯乾¶
衰遲幸入康莊境一任紅塵蜀道難¶
　　鄭丈招飲¶
鄭老山林才館閣江海胡為尚飄泊吳琦越瀞雞中鶴¶
笑視俗子守儉約諸郎抱負經濟畧豈獨歗傲事諧謔¶
<pb:KR4h0086_WYG_013-54a>¶
烏紗巾岸觥籌錯雅歌雄辯大合作對華酌酒當嗢噱¶
風流雲散良可愕江水東傾日西落人生幾何胡不樂¶
蘭亭梓澤俱寂寞虚名烜赫䑕在槖慎勿苦被微官縛¶
　　春日即興¶
栁澹鵝黄雨乍晴斷岡泥滑竹雞鳴便須移席長林下¶
卧聽風泉落磵聲¶
　　送周處士游天目山¶
西瞻天目白雲端豈憚羊腸路百盤兩乳空餘龍鳳勢¶
<pb:KR4h0086_WYG_013-54b>¶
三潭還浸女牛寒木瓢貰酒餘杭姥草屨尋真長史壇¶
他日游仙過鄉里雙瞳如漆臉如丹¶
　　賦得館娃宫送陳庶子武岡城步巡檢¶
驅車閶闔門息駕靈巖下靈巖信清麗維兹館娃所遲¶
子停宵征於焉同覽古夫差昔好奢築宫置歌舞璇題¶
逼層霄丹碧曜平楚藻幄曳華幔妬寵争媚嫵采香朝¶
檥舟響屧暮清暑代謝人事遷商飈動禾黍緬懐渚宫¶
勝亦復一丘土不作楚囚悲將軍本雄武¶
<pb:KR4h0086_WYG_013-55a>¶
　　射魚曲¶
東海大魚鱗鬛赤首卬洪濤數千尺鋸牙鑿齒鏡夾眸¶
嘘氣雲蒸天地窄惡蛟毒鱷垂饞涎射工黄能相後先¶
環以鼈甲鳴鼉鼓白日出沒清泠淵前年吞巨艦哆口¶
大江裏今年取渇虎掉尾南山阯任公投犗不敢釣韓¶
子移文未能徙伏波將軍天上來陽侯清道馮夷陪三¶
千彊弩水犀手海鰌龍驤銜尾開天吳罔象俱辟易黄¶
間機張聲礔礰箭迸流星一㸃飛暴額摧腮肝膽瀝皇¶
<pb:KR4h0086_WYG_013-55b>¶
仁如天覆海㝢蠢爾恣睢自貽慼將軍奏凱登瀛洲取¶
封鯨䱉髙若丘六龍當空天下白滄溟洶湧今安流君¶
不見枯魚過河泣肉棄泥沙螻螘食寄謝平頭黄帽郎¶
慎勿操兵取顛踣¶
　　題李嵩㑹茶圖¶
穀雨初晴燕燕飛金河春水漲凝脂挈瓶小試團龍餅¶
想見東都全盛時¶
　　夜泊京口¶
<pb:KR4h0086_WYG_013-56a>¶
斷岸還分吳楚疆英雄遺跡墮蒼茫三家鼎列矜豪傑¶
五丈星流失棟梁江限北南天塹闊山圍髙下甕城長¶
只今唯有中泠月還照芙蓉葉上霜¶
　　立峰秋望奉寄楊鐵崖先生¶
楊子十年官不調近除消息竟如何翰林風月交朋少¶
進士衣冠弟子多春秋直筆天王統樂府新聲子夜歌¶
日日酒肴尋好事未容門外可張羅¶
　　送雷萬户之徐州太守¶
<pb:KR4h0086_WYG_013-56b>¶
前席親承大府開武寧政迓使君來也知劉項爭雄地¶
須得龔黄治郡才芒碭嵌空當野斷黄河如帶抱城回¶
理閒引客登髙賦應在重瞳戲馬臺¶
　　無題儗李商隠¶
玉樹参差障羽幢舊愁如水漫春江葳蕤鏁合收銀鑰¶
窈窕樓空閉綺牕彈鳳横釵終作對舞鸞窺鏡始成雙¶
繡屏倦倚看紅豆滿眼相思意未降¶
環珮珊珊下漢臯璚樓風颺鬱輪袍琴心寄調傳孤鳳¶
<pb:KR4h0086_WYG_013-57a>¶
華意留情屬小桃金粟柱移筝上雁玉蓮桮舉掌中醪¶
乘鸞一去無消息腸斷神山夢寐勞¶
燕語銅樓淑景移鏡臺香冷玉蟠螭書傳王母三青鳥¶
針度天孫五綵絲江浦見蓮須覔藕石枰尋子未圍棋¶
獨憐鸚鵡知人意故傍銀箏索荔枝¶
裙曳湘羅動麴塵雀义小珮玉麒麟紫簫偷按雲中曲¶
彩筆慵傳鏡裏真蝶粉膩袍金作縷雁沙回雪翠為茵¶
若蘭錦字多華麗未減風流賦洛神¶
<pb:KR4h0086_WYG_013-57b>¶
　　珠金沙¶
將軍為國備安危勢弱兵孤漫出師江左望風如破竹¶
沙邊背水尚張旗可憐吳楚三軍潰始信襄樊一木支¶
揚子秋髙波渺渺木綿春盡草離離¶
　　毘陵𤣥妙觀飛霞樓¶
毘陵地迫湖江濆飛霞之樓吳下聞虚櫩朝聚五色氣¶
曲闌夜栖三素雲醉吹鐵笛蒼龍過坐視銀河白練分¶
步虚空歌襍璫佩人在層霄禮道君¶
<pb:KR4h0086_WYG_013-58a>¶
　　送吕敬夫赴鄉試兼柬張貞居外史楊鐵崖大尹¶
天開奎壁煥文章聖代徵賢軼漢唐棘擁重垣分邏卒¶
花明華省宴新郎渥洼霧濕生騏驥阿閣風微止鳳皇¶
若過貞居逢大尹好傳衣鉢賦長楊¶
　　清明日偶成¶
舍南舍北栁如城故著黄鸝燕子鳴謾向鏡中嗟種種¶
何如槽下聽棖棖清童解誦髙軒過好客應須倒屣迎¶
坐對梨花浮大白人生看得幾清明¶
<pb:KR4h0086_WYG_013-58b>¶
　　贈洞庭山海上人¶
洞庭之山太湖隂上有紺宇何沈沈天香雨空丹桂樹¶
霜實照野黄柑林蜃樓勢逼金銀氣鯨濤聲襍鐘磬音¶
更聞毛公遺跡在明發遲子同幽尋¶
　　憶昨¶
交友如雲海内多豈因謗訕竟蹉跎未思張翰蓴鱸鱠¶
俄動田横薤露歌萬巻空留遺一子千金用盡買雙娥¶
栁洲東畔無情月還照芙蓉蘸碧波¶
<pb:KR4h0086_WYG_013-59a>¶
湧金門外昔曽游落日凄凉燕子樓紅粉不隨黄土化¶
清歌還為彩雲留愁褰簾幙雞聲曉夢隔江湖雁影秋¶
淚落神山一坏土忍將麥飯洒松楸¶
　　廣陵雜興¶
十年不到廣陵城依舊璚花弄晚晴繡被土甎于闐寺¶
寶装刀劍鎮南營樓飄簫鼓雲中響地接烟花日外明¶
小杜風流今寂寞誰携紅袖按新聲¶
長江天險隔南徐千古英雄恨有餘玉樹歌殘龍虎地¶
<pb:KR4h0086_WYG_013-59b>¶
錦颿船下斗牛墟栁迷竹浦寒鴉聚水漫雷塘野老漁¶
欲弔文章賢太守山堂零落昔年書¶
參差吹作鳳皇鳴廿四橋頭璧月明不把璚芳祠后土¶
還持彩筆賦蕪城小樓窈窕低金縷别館蒲桃下玉罌¶
醉寫烏絲遺所愛風流彷彿記三生¶
　　西北有髙樓¶
西北有髙樓飛甍與雲浮曉寅暘谷日暮挹崑崙秋仙¶
子下黄鵠美人行玉舟紫鸞雙度曲凉月在簾鈎¶
<pb:KR4h0086_WYG_013-60a>¶
　　寄張師允御史兼柬髙則誠録事¶
中臺御史國元儒清廟雍雍列六瑚蹔奉旂常司禮樂¶
又峩獬豸肅貪汙河歸故道朝東海日麗中天照八區¶
遙想此時髙録事定陪驄馬步雲衢¶
　　次秦文仲韻奉懐瀞天鏡學性海二上人¶
嵗晏客中殊可憐擁罏哦詩肩聳鳶好風著栁動青眼¶
積雪映空搖白烟政想分符龍井水還思載酒剡谿船¶
莫厭城居苦迫窄好收景趣付吟邉¶
<pb:KR4h0086_WYG_013-60b>¶
　　小海軒(舟名/)¶
小海軒中歌小海青山兩岸花㝠迷水連落日南溟逺¶
天入長江北斗低待看錦袍下采石何必黄冠還㑹稽¶
布颿無恙倘相覔與子重游西塞西¶
　　送庸田副使康魯瞻國子司業¶
煌煌天子都穆穆素王宫睠兹成均地禮樂古所崇揖¶
遜講至道考鼓鏗華鐘冠盖集羣彥矯矯如麟龍康侯¶
璚林客髙標凌雪松鐵冠峩獬廌叱咤摧奸雄出作蒼¶
<pb:KR4h0086_WYG_013-61a>¶
水使驄馬來自東湖南行且止右司天眷隆明君日求¶
治側席宵旰中願宏伊周學俾復唐虞風¶
　　淮海秦茂才東郭草堂¶
草堂近築婁東郭風物還如蜀錦江燕燕蹴花衝細雨¶
蜻蜻㸃水避驚瀧名髙淮海黄樓賦地擅句吳季子邦¶
何日買魚仍載酒與君剪燭坐西窓¶
　　夜坐¶
澤國秋髙木葉稀窮途倦客尚絺衣夢擕兒女情如昨¶
<pb:KR4h0086_WYG_013-61b>¶
興託絲蘿念已非何處蛩螀催紡績誰家鐙火候柴扉¶
可憐骨肉凋零盡矯首西風把淚揮¶
　　長平戈¶
長平戈頭土華碧長平城下阬降卒將軍戰骨化黄埃¶
此物尚隨鉏钁出識銘浮滅蛟龍形猶帶征人燐血青¶
也知在徳不在險四海承平安用兵¶
　　秦約¶
　　字文仲淮海鹽城人居婁江孝友先生秦君徳卿¶
<pb:KR4h0086_WYG_013-62a>¶
　　之子也家傳詩經之學文行兼備為鄉閭所稱嘗¶
　　過草堂出所作見示敬録于左¶
　　天馬歌¶
佛郎天馬來西域逺進彤廷立仗側鳳臆晶熒珠汗流¶
龍鬐絢爛朱幩色遂令豢養歸八坊餵之粱肉當倍常¶
横門春明宫樹好朔漠風暄沙草長吉行惟日京城内¶
照路寶鞍黄帕盖蹄截玉肪浮夜光身被𤣥雲得露彩¶
圉官牽出自東華勅賜金刀剪五花驍騰有神誰貌得¶
<pb:KR4h0086_WYG_013-62b>¶
意氣傾人良可誇翠旂玉斧時巡狩山回龍虎居庸口¶
追風馺&KR2341;去如雲駉駉萬騎俱塵後皇恩曠蕩海㝢敷¶
梯航太平天子都秦皇何如漢武世無逸豈輸王㑹圖¶
金河雪融凈於洗潾潾緑漲桃花水莫教試浴向深淵¶
定逐蒼龍九天起¶
　　題辛夷士女圖¶
辛夷破花香霧寒翠檻十二朱闌干九鸞釵墮釧籠玉¶
綽態温温睡新足蹙金裙衩繡裲襠背人不語看春光¶
<pb:KR4h0086_WYG_013-63a>¶
重屏吹香隔瑤地塗抹花房紫霞膩衆中偏數好容色¶
獨倚東風瘦無力欹鬟䰀鬌惱多情血㸃守宫珠汗濕¶
鬱金堂前春日斜鈿筝按曲度窓紗相思不逐綵雲散¶
夢隨蝴蝶飛東家¶
　　題金菊畫屏¶
天風隔幔度微芬宴罷西池夜半分翠纛不來清漏迥¶
月中羞舞鬱金裙¶
寶鴨香飄翡翠帷玉奩重試晚粧遲珊珊環珮天階下¶
<pb:KR4h0086_WYG_013-63b>¶
采得金英欲遺誰¶
　　題馬公振畫叢竹圖要玉山同為文海屋賦¶
鳳丘張樂夜厭厭飛盖追隨思未忺憶得瑤階新雨過¶
笑渠猶倚水晶簾¶
昔年曽住風篁嶺綠玉參差眼愈明五月凉生不知暑¶
卧聽山溜落溪聲¶
　　　顧瑛就題曰渚宫避暑晝厭厭折得宜男思不¶
　　　忺薄暮羊車過閣道夢隨春雨度湘簾¶
<pb:KR4h0086_WYG_013-64a>¶
　　　瀟湘江頭秋水濶芙蓉城裏月波明為君截作¶
　　　參差玉吹徹鈞天廣樂聲¶
　　讌集北郭草堂明日追寄諸友¶
三月青春風日佳相邀作伴蹋江沙襍花照樹已啼鴂¶
弱栁委地欲藏鴉只惜長歌太窈窕生憎屢舞自欹斜¶
勝游始信良難及憑仗夔州好句夸¶
　　次韻陳敬初見寄兼簡錢伯行¶
東觀紬書製作新著書誰似赤城人一區我欲重卜宅¶
<pb:KR4h0086_WYG_013-64b>¶
百萬何當共買隣苹野呦呦鳴鹿聚榿林箇箇哺烏馴¶
風流更愛錢公子曲几焚香寫洛神¶
　　戊子嵗立春試筆¶
今朝立春春意動便覺長河氷凍開黄道日行東陸近¶
青旂駕擁五雲來辛盤獻壽初筵秩衮職求賢黼座陪¶
自信融風解生物不勞羯鼓向花催¶
　　春日有懐貢泰甫待制張師允修撰¶
閶闔門深漏㸃稀珊珊環珮早朝歸苑中碧樹啼鶯合¶
<pb:KR4h0086_WYG_013-65a>¶
井上青苔乳燕飛仙仗春明宫女扇御奩香惹侍臣衣¶
從容奏對天顏喜不覺罘罳轉夕暉¶
　　送陳天民偕李侯歸澄江¶
海風東來吹袷衣凌晨相送客帆歸水芹葉大𤣥鳥至¶
官栁條長江鮆肥好覔瀼西杜陵屋莫談垓下白登圍¶
柂樓徙倚有餘興釃酒看山歌式微¶
　　小海軒(舟名/)¶
小海軒前水如海青山坐對清於秋夜闌華月在几席¶
<pb:KR4h0086_WYG_013-65b>¶
天未凉飈生柁樓芙蓉杜若傍江好鸂鶒鸕鷀衝雨浮¶
烟波浩蕩信為樂何必東尋麟鳳洲¶
　　過馬鞍山東禪寺范公讀書處¶
范公山中讀書處雲氣亭亭如盖遮連岡白石或化玉¶
匝樹紫藤都著花要知奉使盡忠讜豈但賜恩為寵嘉¶
野人生晚不並世獨倚凉飈増嘆嗟¶
　　仙山樓觀圖¶
霞光樓觀鬱嵯峩下有虹梁俯磵阿千樹松肪化神珀¶
<pb:KR4h0086_WYG_013-66a>¶
萬山靈籟答空歌翠鸞不寄麻姑信白鹿遙迎葛令過¶
我欲排雲凌浩蕩仙凡未省竟如何¶
　　吳桓王墓¶
吳王城外桓王墓秋樹連雲棘樹低寶氣已隨金雁化¶
憐光還照赤烏栖三分割據嗟何及一代英雄孰與齊¶
下馬荒丘酹巵酒不堪風雨晚凄迷¶
　　送劉庸田之福建鹽使¶
閩南此去幾千里江轉晴灘百丈牽鹵中莎草白勝雪¶
<pb:KR4h0086_WYG_013-66b>¶
船尾蕉花紅欲燃秋風到官近八月水部行囊無一錢¶
矯首凉雲望征雁賢聲又待過人傳¶
　　顧定之詩來索鶴次韻戲答¶
㕘軍愛鶴真成癖癡絶題詩最有情只惜壁間遺箭影¶
莫驚夢裏度江聲孤山積蘚青錢合緱嶺調笙翠纛迎¶
不是仙家丹檄召𤣥裳未省下東瀛¶
　　芝秀軒以雙白鷴籠贈玉山予賦詩偕其行云¶
雙禽曾未換雙璧籠致草堂清絶塵李白多才今有子¶
<pb:KR4h0086_WYG_013-67a>¶
胡公好事豈無人竹間飲啄池臺曉花底飛鳴島嶼春¶
更想金衣天際鶴㝠㝠寥廓與誰親¶
　　　顧瑛以詩謝云雙禽價重雙白璧素質皜皜離¶
　　　風塵逺煩芝軒矍鑠老獨寄草堂痴絶人琪樹¶
　　　花明卧白日玉潭水淨照青春已曽馴狎我所¶
　　　愛况復就食能相親(芝秀軒主人/者馮君瑞也)¶
　　雜興¶
矯矯逺游客出門樂且湛飲餞相晤言慷慨意彌深丹¶
<pb:KR4h0086_WYG_013-67b>¶
荑被中洲綠蘿翳髙林彼物尚有依吾寧非所任¶
驅車望神都天風巻旌斾宫闕鬱岧嶤蓬萊儼相對矧¶
兹時序遷獻嵗心痗痗何以發咏歌王化大無外¶
春至氣候暄好鳥間關鳴端居濬房中夷朗神思清良¶
人諧婉孌不念舊日情當牕織鴛綺裁縫熨帖平含愁¶
逺相遺冀妾孤衷明于以宣鬱紆抽琴奏前庭前庭誰¶
與偕載瞻靈雨零¶
萋萋園中樹緑條閟前榮君子憇其下悠然動遐情遐¶
<pb:KR4h0086_WYG_013-68a>¶
情在天末相思邈吳越好鳥忽飛來銜書慰悄結¶
旭日出城隅皓月射牕牖日月流耿光美人起搔首美¶
人美如英芳潔諒自守不憂言笑暌但憂違别乆¶
湛湛天宇髙炎氛載道周斗柄應候至大火從西流載¶
浣絺綌衣載著狐貉裘及時不豫備遂致卒嵗憂攬兹¶
青桐樹墜葉那少留嘯歌聊自怡露下銀牀秋¶
凉飈中夜起烏鵲向南飛耿耿河漢流煌煌星月輝悠¶
悠具觴酌僛僛褰舞衣睠言彼美人燕鴻苦相違修名¶
<pb:KR4h0086_WYG_013-68b>¶
不勉旃皓首將奚為¶
𤣥冬十月交蟋蟀近我牀傷彼苕之華含英委清霜丈¶
夫四方志千金誡垂堂壯矣不奮迅老矣徒慨慷¶
　　題林屋先塋圖¶
望洞庭兮極浦長太息兮愁予英英兮白雲乘清氣兮¶
降時雨倚宰木兮聊淹留念我心兮孔由山有岡兮水¶
有湫駕吾車兮汎吾舟鳥鳴兮嚶嚶鹿鳴兮呦呦激木¶
杪兮迴風奠桂漿兮髙丘髙丘兮何所邅吾道兮西顧¶
<pb:KR4h0086_WYG_013-69a>¶
西顧兮不忘申纘言兮遺來者¶
　　萱之華(并序/)¶
　　　萱之華憫孝子也孝子行役在外不得奉養其¶
　　　母故作此以道其志焉¶
萱之華羅北堂我憶母兮心彷徨我出我游縫我衣裳¶
鬒髪如雲體力康日復日嵗復嵗定省不修兮使我心¶
痗¶
　　九日當採菊¶
<pb:KR4h0086_WYG_013-69b>¶
九日當採菊矧兹微霽開社燕背人去塞鴻度江來清¶
吹任欹帽緩歌送深杯非關要愉樂良由佳景催¶
　　江之水寄楊鐵崖¶
江之水流瀰瀰蕩漾雙鳬舟涉江採蘭芷蘭芷青青露¶
如洗下有一雙魴與鯉美人美人胡不來相思日暮江¶
風起¶
　　青青水中蒲¶
青青水中蒲蒲柔堪織薦織薦不逺將獨卧心輾轉¶
<pb:KR4h0086_WYG_013-70a>¶
青青水中蒲蒲白可為食褰裳欲採之春水愁蕩滌¶
　　自君之出矣¶
自君之出矣膏沐洞房中出門若有語螮蝀在天東¶
自君之出矣汲水得鱒魴金刀不敢剖持以奉姑嫜¶
　　班婕妤¶
春明辭步輦獨下昭陽宫團扇承落花曲裙曳迴風但¶
恐芳景歇思君恩豈終¶
　　採菱曲送瞿慧夫¶
<pb:KR4h0086_WYG_013-70b>¶
凉飈度天漢炎氛蕩河洲銀船湛芳醴綵艦趁安流吹¶
笛驚飛鷺彈筝起浴鷗牽條出素手弄蕋送輕謳遺響¶
仙音暢遐觀逸思留分違乘曉發江雨浣清秋¶
　　淮安忠武王祠¶
憶昔平南日桓桓萬虎貔天心元自應市肆不曽移衮¶
冕諸王服烝嘗百世祠重門須下馬一讀麗牲碑¶
　　夜聞古塘水聲要良貴子英同賦¶
奔流從東來日夜聲淙淙如何勒灣洄賈勇觸石矼依¶
<pb:KR4h0086_WYG_013-71a>¶
稀灧澦堆彷彿岷峨江操舟欲濟之神色沮且&KR0822;而我¶
則不然坐令相激撞迺寤道體微迺覺此心降因之遺¶
同袍長歌倚南忩¶
　　送文海屋北上¶
磨蝎宫中星斗燦倒景下垂光爛爛至尊宿衛羅虎賁¶
千乘萬騎若雲屯江南客子好游衍瞻拜恩光閶闔門¶
神飈東來黑河道野合地椒花發早車行莫待春光老¶
宣文閣中風日麗鈴索不搖鸚鵡睡荔枝木𤓰花蕋蕋¶
<pb:KR4h0086_WYG_013-71b>¶
把酒看花足風致江南客子挾冊來閣門待士宜宏開¶
洛陽有策賈生重甄拔要須精鑒裁只今東壁圖書府¶
夜夜流光彌九土慚悚斯文竟何補¶
　　宋姬怨(并序/)¶
　　　宋姬者宋肅王女也幼戲水邊得玉印其文曰¶
　　　金妃之印靖康之變金主强納為妃或云得印¶
　　　之異徵也及金主重徙二帝于五國城姬諫弗¶
　　　聴因怒責金主主怒以匕首刺殺之嗚呼姬之¶
<pb:KR4h0086_WYG_013-72a>¶
　　　失身固為不幸姬之殺身非不幸也印亦何預¶
　　　于人事哉因痛二帝之阨作宋姬怨云¶
肅王之姬貌如花娥娥宫掖試鉛華粧成不學凌波步¶
獨駕春風金犢車春風鬬草宜春苑懽樂未終重賜宴¶
只知帟幕花前圍不道旌旗城上見金源虎視何驍雄¶
一朝擁去嬋娟空恨隨青塚暝雲合怨逐黄河流水東¶
吁嗟大内竟誰有蒼黄南渡天王狩九廟神靈煨燼中¶
萬官車騎風塵後遙思玉印得水邊異徵之來殊未然¶
<pb:KR4h0086_WYG_013-72b>¶
穹廬居深思蕭索谷蠡歌罷心煩悁乘輿云胡重播越¶
照人尚頼中天月五國城荒畫角哀赭袍拭淚都成血¶
王姬勸諫諫雖頻敵國由來多不仁剩𢬵一死在匕首¶
寧忍偷生羞懿親黄榆白草西日暮玉貌花容委塵土¶
也勝生還逢漢君却把哀笳傳樂府君不見當時賣國¶
茍全身于今太史書叛臣¶
　　夷陵詞(并序/)¶
　　　山南夷陵縣有漢景帝廟又有曹操廟而無孔¶
<pb:KR4h0086_WYG_013-73a>¶
　　　子廟今閩憲僉申屠子迪掾山南時按部覩其事曰¶
　　　漢賊不兩立久矣遂白使者墮曹操像而為孔子¶
　　　像于其廟民皆駭然申屠此舉深有關於名¶
　　　教之重故予韙之而係之詞且以示其民焉¶
山之南兮夷陵邑有神兮揚靈揚靈兮要眇粤漢景之¶
原廟嗟原廟兮云胡此邦陳牲幣兮祀事不爽龍輈鸞¶
輅兮招搖無方焱逺舉兮爛其耿光紛黔黎兮曷為其¶
導祀魏瞞兮復何孔炤彼鬼蜮之奸雄兮載登歌而鷺¶
<pb:KR4h0086_WYG_013-73b>¶
翿儼華采之若英兮膺衮黻于肖貌羌偃蹇而愁予兮¶
衆昬昬而奚告嘅伊人之康汰兮爰諮詢于芻蕘念漢¶
賊之不兩立兮建大義之昭昭斥巫覡之駿奔兮墮像¶
設于崇朝敞翬飛之黌宫兮來游歌之衿佩奠𤣥聖於¶
厥居兮亘萬古而攸在重曰夷之陵兮其山蒼蒼夷之¶
水兮其流湯湯山有榛栗兮水有鱒魴采之罟之兮奉¶
烝嘗千秋萬年兮民毋我忘¶
　　田家雜興(有序/)¶
<pb:KR4h0086_WYG_013-74a>¶
　　　積雨彌旬春色無頼呻吟之餘觸事興感雖耕¶
　　　鑿之樂眷眷予懐然不假之言辭則不能宣暢¶
　　　厥趣因擬田家雜興凡九首且以自悦懌焉¶
春至戴勝鳴興言事東作周覽阡陌間俛仰粗有托我¶
𦙍庶且夥孳養何菲薄從兹廣沃壤卒嵗且為樂髙丘¶
試憑眺于以感今昨游氛軼𤣥宇初暾絢朱蕚逌然愜¶
所遇長嘯倚寥廓¶
衆皆好營營所忻競刀錐我獨好悠悠所嗜惟書詩㝠¶
<pb:KR4h0086_WYG_013-74b>¶
心悅適㑹菑畬迺忘怡如何紈綺徒笑我作計痴我計¶
詎易言覽物重敖娛招要黄髪翁名酒聊共持¶
野人念時序倐忽更代謝緯蕭聊自給日向城市賣靈¶
雨桑穀青逝將羸牸駕適意隨所之招搖嘉樹下遙睇¶
金張徒髙駝乘駿馬意氣凌都邑俊采動閭舍焉知務¶
農者俛首為悲咤¶
淮甸有遺氓被褐尚隠淪趨向與世殊他人心靡親崇¶
朝憇東臯舒嘯岸烏巾感時良靡遑素履善自珍只知¶
<pb:KR4h0086_WYG_013-75a>¶
耔與耘不知窶與貧¶
文鵷栖我梁𤣥鳥巢我堂結髪兩夫婦白首同糟糠所¶
憂稂莠多不憂杼軸空故人適相慰逺道致壺漿謂我¶
上賦寛勿令神慮傷今毋翺且翔後膺豐且穰¶
猗猗魯桑條籊籊湘竹竿並舍掩映之各來相與看薄¶
暮墟囿中清讌有遺懽弋鳬未用罝烹鯉且登柈靈河¶
素魄流斗柄長闌干明朝還醉醒毋辭共盤桓¶
晨興壠畆上獨行嗟踽踽秋氣日微肅户牖足髙致網¶
<pb:KR4h0086_WYG_013-75b>¶
蟲念團扇篋笥那復試離獸藪澤深㝠鴻霜露至畋游¶
在農隙犒樂慎終始咄哉區區心踐禽詎云美¶
釋耒仰大運云胡往交逵畊鑿弗自安馳騖將奚為不¶
如息我心黙以𤣥理推嘗聞姬周季七雄互相持奄忽¶
俱淪逝空令後人嗤維南有崇山巘崿紛獻竒緑雲重¶
延貯載擥藂桂枝¶
粤從混沌鑿譚譎啓其由逺士汗漫期胡寧咫尺謀力¶
田未有年深入蒼山幽熊虎衛我居鸞鵠導我游道逢¶
<pb:KR4h0086_WYG_013-76a>¶
一羽人相顧意彌周采珠為綴衣琢玉為飾輈於焉超¶
鴻濛迴翔崑崙丘¶
　　紀夢柬陳檢討¶
宫車轆轆過神臯五色雲中望赭袍野膳不嫌凉餅滑¶
小奴花下剪春蒿¶
玉闌低護繡簾垂芍藥花明蛺蝶飛鈴索不搖宫漏迥¶
自拈金剪製春衣¶
寶衣五色襍鳴璫羣從如雲御輦傍種得木桃和露采¶
<pb:KR4h0086_WYG_013-76b>¶
金盤盛却奉君王¶
日轉罘罳綵仗移乳鶯聲在萬年枝殿頭樂奏昇平曲¶
又是宫嬪尚食時¶
吳蠶八繭染春紅繅盡柔絲未論功若得君王一回顧¶
不辭白髪上陽宫¶
　¶
　¶
　草堂雅集巻十三¶
